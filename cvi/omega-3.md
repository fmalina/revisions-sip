Omega 3
=======

### Gélové kapsule vyrobené z rybieho oleja obsahujú nenasýtené mastné kyseliny. Prípravok je výborným prostriedkom aj elimináciou škodlivých stresových vplyvov každodenného moderného života.

Po tom, čo lekári zistili, že u národov používajúcich vo zvýšenej miere rybie
mäso a iné produkty vyrobené z rýb (napríklad Eskymáci), sa vyskytujú niektoré
chorobné stavy (infarkt myokardu, artérioskleróza, niektoré nádorové ochorenia)
v oveľa menšom percente ako u európskej populácie, začali sa zaujímať o pravú
podstatu tohto javu. Zistilo sa (*dr. Bang, dr. Dyeberg*), že ak strava obsahuje
vyššie zastúpenie viacnásobne nenasýtených mastných kyselín (NMK), ktoré sa
vyskytujú práve v mäse rýb, tuleňov, dochádza k podstatnému zníženiu výskytu
mnohých chorôb. Kyseliny sa vyskytujú aj v rastlinných olejoch, ale percento
výskytu v rybom mäse je niekoľkonásobne vyššie. Názov celej rady - *omega* - je
odvodený z priestorového vzhľadu usporiadania molekúl týchto nenasýtených
mastných kyselín. Táto séria má niekoľko podskupín, *omega* *3, 6 a 9*, z
ktorých k najdôležitejším je zatiaľ radená podskupina ***omega 3***. Dôležitosť
týchto NMK pre ľudský organizmus je v tom, že je základom pre tvorby
hormonálneho radu prostaglandínov. Prostaglandíny plnia v organizme rad
dôležitých funkcií: regulujú funkcie krvného obehu, imunitného systému, premeny
tukov a ďalšie. Znižujú LDL cholesterol *("zlý cholesterol"*)a hladinu
triglyceridov, znižujú riziko tvorby krvných zrazenín, čím prispievajú k
zníženiu rizika kôrnatenie tepien a infarktov. Tým, že znižujú viskozitu krvi,
prispievajú k jej lepšiemu prúdeniu, tým vo veľkej miere zlepšujú prekrvenie
všetkých tkanív a ich zásobovanie kyslíkom a inými látkami. Niektoré
prostaglandíny pôsobia aj proti zvyšovaniu krvného tlaku. Dôležitá súvislosť je
tu vo vzťahu k chorým na diabetes mellitus - cukrovku. Títo chorí sú až
päťnásobne častejšie vystavení riziku srdcových a cievnych chorôb ako priemerná
populácia. Ak pacienti s cukrovkou dodržiavajú lekárom odporúčanú diétu a
užívajú svoje predpísané lieky, dostatočne vysoký príjem NMK im pomáha znížiť už
aj tak vysoké riziko kardiovaskulárnych ochorení na minimum (zníženie výskytu
problematiky tzv. "*diabetickej nohy*", infarktu myokardu a ďalších cievnych
ochorení).    Ďalšou oblasťou, kde hrá dostatočný prísun NMK dôležitú úlohu je
aj zníženie výskytu určitých typov nádorového bujnenia - rakoviny prsníka u žien
a u oboch pohlaví rakoviny hrubého čreva, ktorej frekvencia v našej populácii
rýchlo narastá (*dr. David P. Rose*). Výsledky výskumu ukazovali tiež, že
pozitívne pôsobí aj na fajčiarov. Veľkú úlohu má v zlepšení stavu kožnej
lupienky (psorasis) u mnohých postihnutých. Tieto pozorovania ale tiež potvrdili
fakt, že po ukončení užívania sa stav opäť vrátil k predchádzajúcemu stavu.
Ďalej pomáhajú v podpore imunitného systému (zníženie rizika infekcií) a ako
dôležitý zástupca pre tvorbu skupiny stavebných tukov v organizme, pomáhajú
udržiavať správne funkcie nervovej sústavy. Preto ich aplikácia môže viesť k
zlepšeniu aj niektorých neurologických (nervových) ochoreniach (sclerosis
multiplex - roztrúsená mozgomiešna skleróza). V neposlednom rade majú význam pri
boji s nadváhou, kde pomáhajú k zlepšeniu metabolizmu zásobných (podkožných)
tukov a v ochrane a zlepšovaní pleti.

*Uplatnenie*: Obsahom vysoko nenasýtených mastných kyselín a antioxidačne
pôsobiaceho vitamínu E zasahuje prípravok do metabolizmu tukov. Znižuje hladinu
cholesterolu a triglyceridov v krvi. Znižuje riziko kôrnatenia tepien a
srdcového infarktu. Mierni predmenštruačný syndróm. Posilňuje nervový systém.
Podporuje obranyschopnosť organizmu, zlepšuje prekrvenie tkanív, má
protizápalové účinky, udržuje správnu funkciu nervovej sústavy.

*Zloženie*:

* koncentrát rybieho oleja 1000 mg, v tom obsiahnuté EPA 180 mg (eikosapentaenová kyselina), a DHA 120 mg (dokozahexaenová kyselina),
* Vitamín E 10 mg (10 M.J.).

*Upozornenie*: NMK sú citlivé na pôsobenie voľných radikálov, preto pri ich
užívaní by mali byť užívané i antioxidanty.

*Dávkovanie*: 1 až 3 tobolky denne, najlepšie po jedle.

