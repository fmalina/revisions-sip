Digest Ease
===========

**Digest Ease** je komplex enzýmov, ktorý účinkuje v celom tráviacom trakte.
Napomáha k stráveniu potravy živočíšneho i rastlinného pôvodu. Je vhodnou
prevenciou všetkých druhov porúch trávenia.

Podávanie enzýmov je dlhodobo známou liečebnou metódou. Dávno pred tým, ako boli
modernými technologickými postupmi izolované prvé proteolytické enzýmy z rastlín
a zvieracích orgánov, domorodé kmene v Brazílii a Indii využívali ananásovú
šťavu (bromelain) na liečbu nehojacich sa rán. V ľudovom liečiteľstve mnohých
národov sú dodnes enzýmy tropických plodov a zvieracích orgánov (hlavne
pankreasu používané miestne (lokálne) i celkovo (perorálne) k liečbe rôznych
infekčných a parazitárnych ochorení, kožných i kĺbových zápalov, na hojenie rán
a pod., bez toho, aby liečitelia poznali ich podstatu.

Enzýmy sú látky bielkovinovej povahy, ktoré v organizme ovplyvňujú veľké
množstvo biochemických reakcií. Multienzýmový preparát *Digest Ease* je výlučne
prírodného pôvodu a slúži predovšetkým na prevenciu a podporu liečby porúch
trávenia. Zdrojom enzýmov je huba *Aspergillus oryzae* naočkovaná na ovsené
otruby. Prípravok pracuje v rozmedzí pH 3,0 až 8,0 a má unikátne zloženie.
Enzýmy v ňom obsiahnuté vykazujú aktivitu proteázovú, amylázovú, amylomaltózovú
(ďalšie štiepenie zložitejších cukrov na jednoduché), laktázovú (štiepi laktózu
- mliečny cukor), lipázovú, celulázovú (umožňuje spracovanie rastlinných
bunkových stien, čím sa obsah rastlinných buniek stane dostupným pre ostatné
hydrolázy. Tým sa zníži množstvo živnej pôdy pre patogénne baktérie črevnej
flóry). Proteázy z *Aspergillus oryzae* si svoju proteolytickú aktivitu v
zažívacom trakte zachovávajú oveľa dlhšie ako proteázy pankreatické. Okrem zlého
zažívania (maldigescia) sa *Digest Ease* odporúča pri poruchách tráviaceho
traktu, pankreasu, žlčových ciest a pečene. Blahodárne pôsobí aj v staršom veku,
v čase rekonvalescencie aj v prípade zníženej žuvacie schopnosti. Na základe
klinických skúseností a neskôr štúdií a výskumov jednoznačne preukázané, že v
čreve dochádza k vstrebávaniu celých molekúl bielkovín. To má veľký význam v tom
zmysle, že môžu pôsobiť v organizme i mimo tráviacu trubicu. *Digest Ease* je
teda preparát, ktorý môžeme s úspechom použiť aj v iných indikáciách, ako sú
ťažkosti s trávením. Enzýmy majú schopnosť uvoľňovať imunokomplexy (komplex
vírus/toxín - protilátka), ktoré sa ukladajú po vírusových a iných infekčných
ochoreniach kĺbov a svalov, čo spôsobuje ich bolesť, únavu a slabosť. Enzýmy
majú schopnosť odhaľovať rakovinové bunky (rozpúšťať ich obal), a tak sa môžu
prispôsobiť a sprístupniť nášmu imunitnému systému, ktorý ich potom sám môže
zneškodniť.

*Dávkovanie*: U zdravého človeka na podporu imunity 1 - 2 tbl za deň. Pri športe
a v bežnom živote (pri náročnom tréningu a súťažiach, u športov so zvýšeným
rizikom úrazu, v prevencii infekčných ochorení, u reumatoidnej artritíde,
roztrúsenej skleróze) až 3x1 tbl za deň. Obvyklé dávkovanie 3 x 3 tbl za deň sa
odporúča pri a po liečbe antibiotikami, pri akútnych a chronických zápalov, pri
chirurgických výkonoch, po úrazoch, pri výskyte opuchov, lymfoedémov. Dávkovanie
3 x 5 tbl za deň sa odporúča pri akútnych stavoch do vymiznutia príznakov a u
chronických (dlhodobo) trvajúcich stavoch. Dávkovanie 3 x 7 alebo 2 x 10 tbl za
deň sa odporúča na podporu liečby pri onkologickom ochorení, po ťažkých
chirurgických výkonoch, po celú dobu chemoterapie. Enzýmy sa odporúčajú užívať
okrem gastroenterologických indikácii pol hodiny pred jedlom. Prehĺtajú sa celé,
mali by sa zapiť väčším množstvom tekutín. Pri gastroenterologických problémoch
sa odporúča užívať tablety s jedlom a po jedle.

*Upozornenie*: Kontraindikáciou užívania zmesi enzýmov je precitlivenosť na
látky v nej obsiahnuté. Relatívnou kontraindikáciou je vrodená, alebo získaná
ťažká porucha krvnej zrážanlivosti.

*Obsah*: 100 tabliet

