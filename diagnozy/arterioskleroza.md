Arterioskleróza
===============

**Ateroskleróza (Atherosclerosis)** - proces degenerácie cievneho riečiska na
ktorejkoľvek úrovni   **Arterioskleróza (Arteriosclerosis)** - proces
atherosclerosis na artériách


> ### Nepríjemnosť spojená s degeneratívnym ochorením tepien systémového krvného riečiska…
> 
> 

Arterioskleróza je chronické degeneratívne ochorenie tepien systémového krvného
riečiska, ktoré postupne spôsobuje zužovanie, až uzáver prierezu postihnutých
artérií. AS postihuje ľudstvo odpradávna, potvrdené aj výskumom faraónov.
Ochorenie, ktorého orgánové prejavy sú dnes jedným z najzávažnejších
medicínskych problémov. Dnes je známe, že AS a jej dôsledky sú najčastejšou
príčinou úmrtnosti, chorobnosti a invalidity vo vyspelých spoločnostiach
(civilazačná choroba).   Morfologicky sú typické nálezy prúžkov lipidov (estery
mastných kyselín v tkanive), fibróznych plátov vyvýšených nad povrch intimy
artérie (vnútornú vrstvu cievnej steny), v pokročilom štádiu AS ulcerácie
(vredovatenie), krvácania, kalcifikácie alebo trombóza. So zvyšujúcim sa vekom
AS zmien pribúda, ale nedá sa povedať, že AS nevyhnutných procesom starnutia
cievnej sústavy. Možno rozlišovať *3 typy* chorobných zmien cievnej steny:

1. artérioskleróza
2. medioskleróza
3. ateromatóza.

**Artérioskleróza** - je hyalinóza steny najmenších artérií a arteriol.
Postihuje hlavne obličky, pankreas, mozog, nadobličky a podžalúdkovú žľazu,
skoro vždy býva vysoký TK.   **Medioskléróza** - zvápenatením postihuje médiu
stredných tepien, najmä DK ľudí okolo 40 r. veku. Nemá osobitný chorobný význam,
pretože nepostihuje intimu (vnútornú vrstvu cievnej steny) a nezužuje lumen
artérií (prietokový prierez).   **Ateromatóza** - postihuje ložiskovito veľké a
stredné artérie. Ateromatózne ložisko vzniká subendoteliálne, predovšetkým na
predilekčných miestach - sú to odstupy tepien, tepny s významným pohybom a tie
tepny, ktorých lumen sa pri pohyboch mení, zužuje. Celý aterogénny proces sa
zrýchľuje, ak krv prúdi pod zvýšeným tlakom, naruší sa endotelová výstelka
(bunky vnútornej výstelky ciev) a lipoproteiny sa potom ľahšie dostávajú do
vnútra steny tepny; na rozrušenom povrchu sa koncentrujú trombocyty (krvné
doštičky) a porucha sa rýchle uzatvára jazvou. Ložisko sa môže aj nekroticky
rozpadnúť, čo môže spôsobiť exulceráciu (zvredovatenie), ktorá umožní vznik
artériovej trombózy, embolizácie, prípadne krvácania do cievnej steny. Pri jej
vzniku a rozvoji sa uplatňuje niekoľko patogénnych mechanizmov - intravaskulárna
trombóza; infiltrácia lipoproteínmi; poškodenie cievnej steny.

Rizikové faktory
----------------

Ku *neovplyvniteľným* rizikovým faktorom patria dedičné vlohy, vek, pohlavie,
rozdielne životné prostredie, osobnostné typy. Ku *ovplyvniteľným* rizikovým
faktorom patria fajčenie; diastolická a systolická hypertenzia;
hyperlipoproteinémia; poruchy metabolizmu glycidov; obezita; nesprávny životný
štýl; vlastnosti cievnej steny; endokrinné faktory - inzulín, pohlavné hormóny.

Vo vývoji Arterosklerózy poznáme 3 stupne:

1. **Latentná Arteroskleróza** - zvýšená hladina lipoproteinov v krvi, pozitívna RA, hypertenzia, juvenilný diabetes
2. **Potenciálna Arteroskleróza** - nad 40 r. veku, obezita, hypertenzia, diabetes, zníženie činnosti štítnej žľazy, syndróm poškodenia ľadvín, hyperlipidémiou
3. **Manifestná Arteroskleróza**- v prvých štádiách sa objavujú symptómy len pri zvýšených požiadavkách tkanív na kyslík (pri ich zvýšenej činnosti). Neskôr sú tieto príznaky aj v pokoji, ich klinická manifestácia závisí na tom, v ktorom regionálnom riečisku je proces Arterosklerózy najpokročilejší (alebo viacerých súčasne). Keďže ide o systémové ochorenie, jej klinický obraz je veľmi pestrý.

V našich podmienkach sa Arterioskleróza najčastejšie prejavuje chronickými alebo
akútnymi príznakmi ischémie srdca, mozgu a dolných končatín.   Okrem toho sa
často vyskytuje v tepnách zásobujúcich obličky, zažívacie ústroje. Pomerne
zriedka postihuje tepny horných končatín.   **Artérioskleróza** - príčina nie je
dostatočne objasnená. Nejde o prejav degeneratívneho procesu následkom staroby,
ale ide o poruchu dynamickej rovnováhy medzi tvorbou, ukladaním a odbúraním
aterogénnych látok v stene tepny. Primárnym môže byť raz nadbytok týchto látok -
aterogénnych lipoproteínov v prúdiacej krvi, druhý raz porucha endotelu tepny,
inokedy porucha metabolickej aktivity tepnovej steny. Tieto poruchy sa
najčastejšie kombinujú. AS sa klinicky manifestuje ochorením určitých orgánov.
Často postihuje mozog - prejaví sa polymorfnými neurologickými ťažkosťami alebo
bohatou paletou psychických zmien. Ďalším často postihnutým orgánom je srdce -
manifestuje sa ICHS; postihnuté sú cievy dolných končatín, cievy obličiek, cievy
zažívacieho traktu. Liečba - nefarmakologická, farmakologická, sekundárna
prevencia.

Toto ochorenie nebolí - zabíja!
-------------------------------

Ochorenie najčastejšie prebieha skryto (latentne), bez zreteľných klinických
prejavov, niekedy aj pokročilé zmeny ochorenia ostávajú dlho utajené!

Balíček odporučených prípravkov proti AS
----------------------------------------

* [Tužobník](../tinktury/tuzobnik) (Tužebník)
* [Veronika](../tinktury/veronika) (Rozrazil)
* [Hloh](../tinktury/hloh) (Hloch)
* [Hepatik](../caje/hepatik) čaj
* [Ľadvinový](../caje/ladviny) čaj
