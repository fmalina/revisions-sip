Alergie
=======


> ### Nepríjemnosť na vlastnej koži, celom dýchacom systéme, črevnom systéme, alebo je to o imunitnom systéme...
> 
> 

**Imunitný systém** - je to difúzny orgán s hmotnosťou asi 1000 g; bunky (bb)
imunitného systému sú sústredené v primárnych a sekundárnych lymfatických
orgánoch a ústredné bb. IS sú *lymfocity* - cirkulujú vo veľkom množstve v
krvnom a lymfatickom obehu. Sú schopné prenikať z kapilár do extravaskulárneho
priestoru.   Môžu sa vyskytovať na ktoromkoľvek mieste tela, preto prakticky
všade môže vzniknúť miestna imunitná reakcia, po ktorej často nasleduje celková
reakcia.

Imunitné reakcie poškodzujúce tkanivá
-------------------------------------

Nazývajú sa alergické alebo reakcie z precitlivenosti - hypersenzitivity.
Precitlivený organizmus odpovedá neprimerane na niektoré antigény (alergény).
Ide o imunitné procesy, ktoré prebiehajú i za normálnych okolností u zdravých
jednotlivcov, ale iba za určitých okolností, alebo u disponovaných ľudí majú
patogenetické dôsledky. Delíme ich na 6 typov (len I. a IV. typ spôsobujú
alergické ochorenie - klasickú alergiu):

1. **anafylaktická reakcia** (včasný typ precitlivenosti, reagínový typ)
2. **cytotoxická reakcia** (humorálne (týkajúce sa telesných štiav) protilátky)
3. **tvorba imunokomplexov**
4. **reakcie sprostredkované BB** (T- bunky, oneskorený typ precitlivenosti)
5. **tvorba stimulujúcich (blokujúcich) protilátok** (funkčne interferujúci typ)
6. **od protilátok závislá bb sprostredkovaná cytotoxickos**ť (K- bunky, ADCC - antibody dependent cellular cytotoxicity)

### Včasný typ precitlivelosti

Ide o imunologickú precitlivenosť na antigény, ktoré vyvolávajú reakciu tkanív v
priebehu niekoľkých minút. Takáto reakcia môže vzniknúť u ktoréhokoľvek
jednotlivca - **anafylaxia**, alebo u niektorých disponovaných jedincov -
**atopia**. Reakcia vzniká, keď sa v nadmernom množstve vytvoria
**homocytotropné pl (reagíny)**. Ak do organizmu opäť vnikne antigén, na podnet
ktorého sa vytvorili a dostane sa s nimi do kontaktu, spustí sa reakcia. V bunke
sa tým spustí **enzýmovo** sprostredkovaný proces, ktorého výsledkom je
uvolnenie bioaktívnych látok - **mediátorov alergickej reakcie** (histamín,
sérotonín, bradykinín, pomaly reagujúca látka anafylaxie SRS - A).

### Miestna reakcia

Účinok alergénu je miestny, vznikajú mierne anafylaktické prejavy.

### Celková reakcia

Vznikajú ťažké celkové prejavy, najťažšia forma je anafylaktický šok, ktorý môže
byť fatálny.   Choroby, ktoré môžu byť vyvolané anafylaktickým (atopickým)
mechanizmom sú bronchiálna asthma, alergická nádcha, gastrointestinálna alergia,
atopická dermatitída, urtikária a Quinckeho edém, anafylaxia a sérová choroba,
migréna, alergia na uštipnutie hmyzom, alergia na lieky… Špecifická
precitlivelosť sa zistí vhodnými laboratórnymi testmi a kožnými testmi a ostatné
laboratórne nálezy súvisia s orgánovým postihnutím.

Liečba
------

1. vylúčiť expozíciu alergénom;
2. liečebne sa využívajú **antihistaminiká, sympatikomimetiká, novšie antialergiká** (Intal, Zaditen), kortikosteroidy;
3. usilujeme sa docieliť hyposenzibilizáciu podávaním malých, postupne sa zvyšujúcich dávok alergénu.

Reakcia sprostredkovaná bunkami - IV. Typ IR   Vzniká na podnet niektorých
**antigénov** a charakterizuje ju priama reakcia **senzibilizovaných lymfocytov
s antigénom**.

Tento typ reakcie vzniká najmä proti tým infekčným agensom, ktoré parazitujú
**intracelulárne**:

1. vírusy - osýpok, ovčích kiahní, herpesu
2. baktérie - mykobaktérium tuberkulózy, brucela, Haemophilus pertussis a pri syfilise

Tento typ reakcie sa uplatňuje aj pri **primárnej akútnej rejekcii
transplantátu** a pri niektorých typoch **kontaktnej alergie**.

Reakciu sprostredkujú **špecificky senzibilizované T-lymfocyty** (pomocné a
cytotoxické), od začiatku sa uplatňujú biologicky aktívne látky **lymfokíny**,
uvoľňované z LY po ich kontakte s **antigénmi**. IV.typ IR sa môže prejavovať
lokálne aj celkovo. **Miestna reakcia** - v priebehu 6 až 8 h vznikne
sčervenanie kože, ktoré sa rozširuje a maximum dosiahne v priebehu 24 až 48 h,
môže vzniknúť aj **centrálna nekróza**, ktorá sa hojí jazvou a **celková
reakcia** – (AG je v obehu) sa prejaví teplotou, celkovou slabosťou, bolesťami
kĺbov a svalov, zníženým počtom LY a MO. V laboratórnom obraze zistíme
vystupňovanú aktivitu T - bb. LY, testami, ktoré využívajú cytotoxickú aktivitu
môžeme dokázať blastickú transformáciu LY a dôkaz **lymfokínov** (napr. testom
inhibície migrácie LE), ostatné laboratórne a pomocné vyšetrenia nás informujú o
základnom ochorení. Potláčanie nežiadúcej imunitnej reakcie a jej dôsledkov a
liečba základného ochorenia.

Prevencia
---------

Je odporučená najmä na posilňovaní IS. Rozumné zabezpečiť dobré trávenie a tým
minimalzovať toxické metabolity, udržiavať vhodné bakteriálne prostredie v
čreve, zabezpečiť dostatok stavebných látok a mikronutrientov.

Balíček odporučených prípravkov na alergie
------------------------------------------

* [Alersan](/sip/elixiry/alersan-elixir) elixír
* [Disbiosan](/sip/elixiry/disbiosan-elixir) elixír
* [Ľubovník](/sip/p/lubovnik/) (Třezalka)
* [Ľadvinový](/sip/caje/ladviny) čaj
* [Psyllium](/sip/caje/psyllium) vláknina
