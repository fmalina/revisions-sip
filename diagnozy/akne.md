Akné
====


> ### Nepríjemnosť na vlastnej tvári, hrudi a chrbte...
>
>

**Akné** je ochorenie charakterizované zápalom vlasového folikulu spojeného so
zamedzením vylučovania (retenciou) mazu. Príčinných faktorov (etiológia) je
viacero a to:

Prvý významný faktor
--------------------

Sklon k tvorbe upchávok (folikulárnych hyperkeratóz), ktoré zabraňujú odtoku
mazu a podmieňujú retenciu a vznik útvarov nazývaných komedá (populárne „uhry“).
Z komeda môžeme vytlačiť červíčkovité útvary zložené z hustého mazu premiešaného
so zrohovatenými bb, sú belavej farby, s tmavou hlavičkou, ktorá je oxidačným
produktom mazu a jednoduchej bielkoviny (keratínu). V komede sa často vyskytuje
Corynebaktérium acnes a roztoč Demodex folliculorum.

Druhý významný faktor
---------------------

V patogenéze akné sú hormonálne poruchy, nasvedčuje tomu výskyt akné v období
puberty, pri zvýšenej sekrécii mužských pohlavných (androgénnych) hormónov,
zhoršenie akné v priebehu menštruácie, (nevyskytujú sa u eunuchov), akné sa môžu
objaviť pri nádoroch nadobličiek, pri bazofilných nádoroch hypofýzy alebo pri
podávaní hormónu pohlavných žliaz (testosterónu) u detí.

Tretí významný faktor
---------------------

Vznik akné podmieňujú aj poruchy trávenia, poruchy metabolizmu tukov, miestne
(fokálne) infekcie, dedičné faktory, styk s olejmi, masťami a dráždivými
látkami.

Štvrtý významný faktor
----------------------

Môžu byť dedičné faktory - dispozície.

Lokalizácia - tvár, hrudník, chrbát.   Priebeh - akné sa začína tesne pred
pubertou, niekedy mizne okolo 19. roku veku alebo pokračuje až do 30. roku veku.
Klinický obraz - vyznačuje sa mnohotvarovou (polymorfnou) erupciou a rohovatením
(keratózou) kože.

Podľa stupňa závažnosti prejavov rozoznávame niekoľko foriem akné:   Acne
punctata (comedonica) - vyznačuje sa tvorbou rozlične veľkých koméd, z ktorých
sa niekedy môžu vyvinúť aj retenčné cysty - Acne cystica. Keď sa koža okolo
komeda mierne zapáli a opuchne, vznikne pupenec (papula), na vrchole ktorej sa
niekedy utvorí neštovička (pustulka) - Acne papulosa et pustulosa.   Pri
povrchových formách sa akné vyhojí bez jazvy. Ak proces prenikne do hĺbky,
vznikajú pod kožou (v hypoderme) uzlovité a zatvrdnuté (indurované) útvary
rôznej veľkosti, ktoré vystupujú (adherujú) ku koži, na pohmat sú veľmi citlivé
- Acne idurata.   Akné sa buď vstrebe (rezorbuje), alebo zahnisá a o niekoľko
týždňov po fluktuácii sa cez fialovú kožu prevalí navonok - vytečie viskózny
hnis s mazom.   Proces sa ukončí vtiahnutou jazvou. Ešte intenzívnejší hnisavý
proces s prudším opuchom nazývame Acne phlegmonosa. Splynutím viacerým
susediacich uzlov vznikajú hĺbkové abscesy alebo mazové cysty s olejovitým
hnisom - Acne conglobata - táto ťažká forma sa po prevalení nezhojí, ale
zanecháva kanáliky (fistuly) alebo zápalové vegetácie, bradavkovité
(papilomatózne) útvary, aj mostovité stvrdnuté, zhrubnuté (keloidné) jazvy. Z
hnisu možno izolovať virulentného stafylokoka.

PROGNÓZA
--------

Niektoré akné z obdobia puberty sa vyhoja okolo 19. roku, hĺbkové formy
zanechávajú kozmetické defekty, komplikácie spôsobuje sekundárna infekcia,
mastná (seboroická) koža vyžaduje neprestajné ošetrovanie a čistenie.

TERAPIA
-------

Vhodné dbať na úpravu stolice, zlepšiť trávenie, vyhýbať sa jedlám, ktoré
spôsobujú nadúvanie, plynatosť (meteorizmus), tučným a dráždivým jedlám,
širokospektrálnym ATB pri hnisavých (abscedujúcich) formách, pohyb na čerstvom
vzduchu, slnko, lokálne ošetrovanie (odborné vytláčanie nezapálených koméd po
naparení kože).

ACNE MEDIKAMENTOSA
------------------

Vzniká používaním farmaceutických preparátov jódu alebo brómu. Vznikajú na
miestach, kde sa tieto halogény vylučujú mazovými žľazami - znižujú ich
rezistenciu a umožňujú pôsobnosť prítomných baktérií (tvár, hrudník, chrbát). Po
vyhojení pustúl ostávajú malé jazvičky, sprevádza ich pocit svrbenia alebo
pálenia, v moči sa zistia halogény. Akné tvoriace poruchy (akneiformné lézie) sa
môžu objaviť aj pri podávaní vitamínu B12, D2, androgénnych hormónov a hormónov
brzdiacich ovuláciu.

ACNE PROFESSIONALIS (Pseudoacne oleosa)
---------------------------------------

Lokalizuje sa na zadnej (dorzálnej) strane ramien a rúk, na tvári a stehnách -
na miestach, kde koža pri práci najčastejšie prichádza do styku s minerálnymi
olejmi a nečistotou. Postupne sa objavuje folikulárna keratóza a okolo
pseudokomed vznikajú papulopustulózne lézie. Podobné zmeny môžu vzniknúť pri
použití starých, znehodnotených pleťových krémoch.

Ďalšie druhy akné sú napr.: Acne chlorina - pri práci s chlórom a Acne picea -
pri práci s dechtom.

Balíček odporučených prípravkov proti akné
------------------------------------------

* [Dermasan](../elixiry/dermasan) elixír
* [Disbiosan](../elixiry/disbiosan) elixír
* [Ľubovník](../tinktury/lubovnik) (Třezalka)
* [Psyllium](../caje/psyllium) vláknina
* [Ľadvinový](../caje/ladviny) čaj
