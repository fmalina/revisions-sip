Afty
====

**Skratka**: [Balíček odporučených prípravkov proti aftám](#balicek) si prosím
objednajte nižšie kliknutím "Pridaj do košíka".


> Nepríjemnosť v ústach a nie len tam…
> 
> 

**Afty** sú drobné vriedky. Doteraz je nejasné, prečo niektorí jedinci sú na ne
náchylní. U väčšiny ľudí nepatrné, zvyčajne málo bolestivé popáleniny a odreniny
v ústnej dutine sa zahoja za krátky čas; naopak – u určitej skupiny ľudí je to
začiatok vážnych ťažkostí. Sklon ku aftám je pravdepodobne podmienený geneticky
a bezprostredne súvisí s celkovým oslabením imunitného systému (IS).   Afty
patria ku nepríjemnému a vleklému ochoreniu. Liečebné prostriedky musia plniť
základné úlohy: - posilniť IS, - ničiť baktérie, ktoré infikujú mikroranky, -
chrániť sliznicu ústnej dutiny. Afty je skupinové označenie chorôb prejavujúcich
sa solitárnymi alebo mnohopočetnými exulceráciami sliznice. Sú to okrúhle,
eventuálne oválne ostro ohraničené erózie až exulcerácie s priemerom niekoľko mm
až 1 cm. Spodina je pokrytá žlto belavým nekrotickým povlakom a v okolí je úzky
živo červený zápalový lem.

Príčiny
-------

Ako už sme uviedli, príčiny nie sú známe s výnimkou niektorých klinických
jednotiek zo skupiny vírusových ochorení. V niektorých prípadoch sa za
vyvolávateľa považujú L- formy baktérií alebo hypersenzitivita voči niektorým
baktériám. Môžu sa vyskytovať aj familiárne formy tohto ochorenia a môžu byť
ovplyvnené aj stresovými situáciami. Aftóza sa vyskytuje zvyčajne v školskom
veku a u mladých osôb.

Stomatitis aphthosa recurrens
-----------------------------

Choroba sa začína drobnými vezikulkami so žltkastým obsahom. Kryt vezikúl o pár
hodín praskne, vznikajú povrchové exulcerácie s priemerom niekoľko mm až pol cm,
okolo je zápalový dvorec. Prichádzajú v atakoch, obyčajne sa objavia 1 až 3
vezikuly naraz a sú veľmi bolestivé. Vyskytujú sa na bukálnej a labiálnej
sliznici, na jazyku a na mäkkom podnebí. Okrem dutiny ústnej sa môžu vyskytovať
aj na sliznici vulvy a vagíny, na penise a v análnom otvore. Trvajú 2 až 3
týždne a po zahojení sa objavujú recidívy. Choroba môže trvať aj viac rokov. Za
pôvodcu sa považujú L- formy streptokokov a vírusy. Pripúšťa sa aj imunologická
podstata ochorenia a v tejto súvislosti sa uvažuje o alergii na potraviny a
lieky.

Stomatitis epizootica (slintačka a krívačka)
--------------------------------------------

Je akútne infekčné ochorenie vírusovej etiológie charakterizované vezikulóznym
výsevom v ústnej dutine, na prstoch rúk a nôh. Vyskytuje sa primárne u zvierat a
prenáša sa na človeka priamo alebo sprostredkovane neprevareným mliekom a
mliečnymi výrobkami. Inkubačná doba je 2 až 6 dní, v predchorobí sa objavia
bolesti hlavy, slabosť, nauzea, teplota 39 stupňov Celzia. Sliznica pier a
ústnej dutiny sa zapáli, na druhý deň sa zjavia vezikuly so zápalovým lemom v
okolí. Po prasknutí vznikajú erózie až exulcerácie. Objavia sa prudké bolesti v
ústach, regionálne LU sú zväčšené, podobné vyrážky sa objavia aj medzi prstami
rúk a nôh, okolo nechtov aj na dlaniach a stupajach. U detí bývajú postihnuté aj
spojivky a sliznice genitálií. Choroba trvá 10 - 14 dní a prognóza je dobrá.

Balíček odporučených prípravkov proti aftám
-------------------------------------------

* [Echinacea](../tinktury/echinacea) (Třapatka)
* [Kapucínka](../tinktury/kapucinka) (Lichořeřišnice)
* [Šalvia](../tinktury/salvia) (Šalvěj)
* [Rooibos](../caje/rooibos) čaj
* [Psyllium](../caje/psyllium) čaj
