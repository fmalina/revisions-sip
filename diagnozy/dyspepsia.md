Dyspepsia
=========

> ### Nepríjemnosť spojená so súborom "pestrých" ťažkostí so žalúdkom a črevami…

**Dyspepsia** je súbor veľmi pestrých ťažkostí vznikajúcich pri poruchách
funkcií žalúdka a čriev. Dyspepsia *žalúdková* – zahrňuje ťažkosti v oblasti
hornej časti tráviacej rúry; dyspepsia *črevná* - zahrňuje ťažkosti v oblasti
dolnej časti tráviacej rúry.   *Dyspepsia žalúdková* – medzi symptomatické
prejavy sa radia pocit plnosti, tlaku, nafúknutia žalúdka, grganie, nechuť do
jedla, zvýšené slinenie, vracanie. Príčinou je porucha nervovej regulácie, hrubé
chyby v stravovaní a životospráve, poruchy sekrécie tráviacich štiav, emociálne
a stresové príčiny, neurovegetatívna labilita.   Dyspepsia žalúdková – sa delí
na:

1. *dráždivý žalúdok* – prejavuje sa hypertonickým, niekedy kaskádovitým žalúdkom, zvýšená sekrečná činnosť, príznaky napodobňujú vredovú chorobu (nevredová dyspepsia),
2. *ochabnutý žalúdok* – býva hypotonický, s príznakom nedostatočného trávenia, anorexiou, tlakom a pocitom plnosti po jedení.

*Dyspepsia črevná* – medzi symptomatické prejavy sa radia nepravidelná stolica,
bolestivé pocity v bruchu, škvŕkanie v črevách, funkčné poruchy môžu spôsobiť
črevnú dismikróbiu. Ďalej sú známe ešte dyspepsia *kvasná* – stolica kašovitá,
svetlejšia, s kyslým zápachom a dyspepsia *hnilobná* – stolica tmavá, hnilobný
pach, býva často aj pri karcinóme hrubého čreva.

Balíček odporučených prípravkov proti dyspepsii
-----------------------------------------------

* [Benedikt](/sip/tinktury/benedikt) tinktúra
* [Žalúdočná zmes](/sip/tinktury/zmes-zaludocna) tinktúra
* [Čistiaca zmes](/sip/tinktury/zmes-cistiaca) (Čistící směs)
* [Rooibos](/sip/caje/rooibos) čaj
* [Žalúdok a črevá](/sip/caje/zaludok-creva) čaj
* Olivový olej panenský; lisovaný za studena, 1PL - v obchodnej sieti
