Bronchitis
==========


> ### Nepríjemnosť, spojená s prieduškami…
>
>

Bronchitis – zápal priedušiek je definovaný v princípe v dvoch stavoch:

* Bronchitis acuta – prudký zápal
* Bronchitis chronica – zdĺhavý zápal.

**Bronchitis acuta** – prudký zápal, spravidla sa vyvíja v súvislosti so zápalom
nosohltana – rinofaryngitída; hrtana - laryngitída. Druhotne vzniká počas iných
infekčných chorôb (osýpky, chrípka). Najčastejšie zápal vyvolávajú vírusy a
hnisotvorné mikróby, ale môže byť iniciovaný aj vdýchnutím dráždivých látok.
B.a. – vzniká aj ako odozva na prechladnutie, kedy klesne celková imunita
organizmu. Zápalové zmeny sliznice generujú nadmernú tvorbu hlienu, ktorý musí
byť vykašlaný; suchý kašeľ; pálenie v hrudi. Najčastejší je infekčný zápal
priedušiek, choroba začína zvýšenou teplotou, bolesťou hlavy, nechutenstvom,
slabosťou a u fajčiarov nechuťou fajčiť. B.a. pri nízkej odolnosti organizmu a
nesprávnom ošetrovaní môže prejsť do zápalu pľúc. Pri častom opakovaní ochorenia
môže choroba prejsť do chronického prieduškového kataru s ďalšími nežiadúcimi
následkami.

**Bronchitis chronica** – je zdĺhavý prejav zápalu priedušiek s trvalým alebo
opakovaným kašľom, pri súčasnom vykašliavaní sekrétu rôzneho druhu a množstva.
B.ch. vzniká buď z prudkej formy alebo sa vyvíja pomaly, plazivo s akútnym
zhoršením v studenom a vlhkom prostredí. Najdôležitejším faktorom vzniku B.ch.
sú opakované infekcie dýchacích ciest mikróbneho alebo vírusového ochorenia. Na
sliznici prebieha chronický zápalový proces, sliznica stráca samočistiacu
funkciu, vylučuje hlieny rôzneho množstva a hustoty. Nepríjemnými dôsledkami
B.ch. môžu byť neželané komplikácie a to vývoj rozdutia pľúc (emfyzém);
bronchiektázie (výdute na prieduškách); chronické pľúcne srdce (cor pulmonale
chronicum).

### Dojčatá, batoľatá a starí ľudia sa nezaobídu bez lekárskeho dohľadu – odporučenie!!!

**Obklady**: bahnové, horčičné a ľanové semená.   **Klimatoterapia**: horské
pobyty, termálne kúpele, dopriať si dostatok odpočinku, vetrané priestory, ľahko
stráviteľná potrava (riedka), vyhýbať sa alergénom.

Balíček odporučených prípravkov proti bronchitis
------------------------------------------------

* [Psyllium](/sip/caje/psyllium) vláknina
* [Priedušková zmes](/sip/tinktury/zmes-prieduskova) (Průdušková směs)
* [Divozel](/sip/tinktury/divozel) (Divizna)
* [Ginkgo](/sip/tinktury/ginkgo) (Ginkgo)
* [Bronchiol](/sip/caje/bronchiol) čaj
* [Respiran](/sip/elixiry/respiran) elixír
