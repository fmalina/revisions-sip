Angína
======


> ### Nepríjemnosť vo vlastnom nose, hrudi, prieduškách (akútne zápaly lymfatického Waldayerovho prstenca)...
> 
> 

**Angína** je prudký zápal lymfatického (miazgového) kruhu hltana. Zápal môže
postihnúť jednotlivé časti okruhu alebo všetky mandle súčasne. Angína je častá
najmä v predškolskom a školskom veku. Nebezpečné sú predovšetkým neodborne
liečené hnisavé angíny – spôsobujú komplikácie, abscesy (hromadenie hnisu) v
blízkosti mandlí, zápal stredného ucha, zápal krčných lymfatických uzlín.
Významná je príčinná súvislosť medzi angínami vyvolanými streptokokmi a medzi
reumatickou horúčkou, zápalom srdcového svalu, ťažkými zápalmi obličiek.

Takže, čo sú angíny?
--------------------

Pod skráteným označením angína sa rozumie angina tonsillaris (tonsillitis
acuta). Zápal sa lokalizuje buď na celom prstenci, alebo na niektorej jeho
časti:

* na podnebnej mandli (angina palatina),
* nosohltanovej mandli (angina retronasalis),
* bočných pruhoch hltana (angina pharyngis lateralis),
* uzlíkoch a granulách zadnej steny hltana (angina pharyngis granularis),
* jazykovej mandli (angina lingualis).

Angína je širší pojem ako tonzilitída.

Etiológia angín
---------------

Angínu vyvoláva infekcia, najčastejšie bakteriálna, niekedy vírusová, zriedka
mykotická infekcia. Bakteriálna infekcia sa môže kombinovať s vírusovou.

**Bakteriálna infekcia**:

* Streptococcus pyogenes (beta - hemolyticus),
* Staphylococcus,
* Pneumococcus,
* Corynebacterium diphteriae a iné.

Šíri sa zväčša kvapôčkovou infekciou od iných chorých alebo nosičov. Bakteriálna
flóra tonzilárnych lakún sa niekedy zmení na virulentnú, pôsobením endogénnych
(vnútorných) alebo exogénnych (vonkajších) vplyvov (najčastejšie je to
prechladnutie).

**Vírusová infekcia**:

* poliomyelitída,
* chrípka,
* osýpky,
* herpes simplex,
* herpes zoster.

Infekcia môže vyvolať zápal buď sama, alebo za spoluúčasti flóry lakún (dutín),
ktorú aktivuje. Aj infikovaná potrava (mlieko) môže byť zdrojom hnisavej
infekcie mandlí. Alimentárne angíny (súvisiace s prijímaním potravy) môžu
vyvolať hemolytické streptokoky skupiny A a B, ktoré vyvolávajú mastitídu (zápal
mliečnych žliaz) u kráv.

Patogenéza
----------

Pri vzniku angíny pôsobia vplyvy vnútorné (endogénne) aj vonkajšie (exogénne). Z
vonkajších vplyvov sa uplatňujú najmä meteorologické vplyvy, vplyv chladu, v
zime je veľký rozdiel medzi teplotou vykurovaných bytov, pracovísk a vonkajšou
teplotou, najmä pri nevhodnom obliekaní sa, veľmi suchý a zaprášený vzduch v
budovách s ústredným kúrením. Vnútorné vplyvy - celkové - najmä znížená imunita
ako dôsledok nedostatočnej a jednostrannej výživy, nesprávnej životosprávy
(nedostatok pohybu, nedostatočné otužovanie), ďalej celkové oslabenie organizmu
po akútnych chorobách, operáciách, nadmernom telesnom alebo duševnom vyčerpaní
chronickými chorobami a miestne - je dôležité uloženie lymfatického prstenca
hltana na začiatku dýchacieho a tráviaceho traktu, chronický zápal mandlí alebo
susedných oblastí (nos a prínosové dutiny).

Patologická anatómia
--------------------

Pri angíne sú na povrchu mandlí, v kryptách a v parenchýme (špecifickom tkanive)
rozličné zmeny, pri ťažších formách má exsudát (chorobný výtok) fibrózny
(bielkovinové vlákna) charakter a vypĺňa krypty (tonsillitis lacunaris), niekedy
sa tvoria fibrínové pseudomembrány, ktoré pevne priliehajú k povrchu mandlí
(tonsillitis pseudomembranacea, diphterica). Zmeny niekedy postihujú aj folikuly
(dutinky) (tonsillitis follicularis), poškodené časti parenchýmu sa hoja tuhou
jazvou a vznikajú atrofické a zjazvené mandle, po zahojení erózií sa na povrchu
mandlí tvoria jazvy a zrasty s podnebnými oblúkmi a zjazvia sa vývody krýpt -
tak vznikajú predpoklady pre vznik chronickej tonzilitídy. Rozsiahle zmeny
vznikajú pri nekróze (odumieraní) sliznice, keď sa tvorí povlak (tonsillitis
ulceromembranacea), napr. pri Plautovej - Vincentovej angíne. Tkanivo sa môže
rozpadať a zapáchať (tonsillitis gangraenosa), ako napr. pri leukémii a
agranulocytóze. Pri oboch sa šíri proces do okolia ako nekrotizujúci zápal
hltana.

Angíny delíme na *samostatné* (idiopatické) - hnisavá angína, Plautova -
Vincentova angína, angína diphtherica, *združené* angíny; *symptomatické*, ktoré
vyvoláva tá istá infekcia ako primárnu celkovú chorobu: angína pri šarlachu,
osýpkach, chrípke, týfuse, infekčnej, mononukleóze, poliomyelitíde, herpangína a
*druhotné*, vyskytujúce sa v priebehu krvných chorôb, pri ktorých má organizmus
zníženú odolnosť voči infekcií: angína agranulocytotica, angína pri akútnej
leukémií.

Komplikácie angín
-----------------

Počas angíny alebo v rekonvalescencii sa môžu pridružiť komplikácie ohrozujúce
život, vznikajú rozličným spôsobom, napr. zápal mandlí postupuje do oblastí
voľne komunikujúcich s hltanom, t.zn. do nosa, prínosných dutín a sluchovou
trubicou do stredoušia. Infekcia sa rozšíri do hĺbky, štrbinami v puzdre mandle
(napr. paratonzilárna flegmóna a absces), lymfatickými cestami do LU (napr.
lymfadenitídy, adenoflegmóny, laterofaryngálny a retrofaryngálny absces),
zanesením baktérií alebo ich toxínov z mandlí do vzdialených orgánov ako kĺby,
obličky, srdce, komplikácie tejto skupiny sú polyarthritis rheumatica acuta,
carditis chorea, iritis, fibrositis. HEMATOGÉNNE prostredníctvom tromboflebitídy
drobných tonzilárnych žíl (angína septica), alebo lymfogénne (sepsis post
anginam). Komplikácie angín môžu byť miestne a celkové.

Čo urobiť zásadné…?
-------------------

Posilniť imunitný systém, aplikovať správnu výživu - plnohodnotná strava,
vlákniny a zabezpečiť očistu organizmu.

Balíček odporučených prípravkov proti angíne
--------------------------------------------

* [Echinacea](../tinktury/echinacea) (Třapatka)
* [Šalvia](../tinktury/salvia) (Šalvěj)
* [Lymfavit](../elixiry/lymfavit) elixír
* [Veverský](../caje/veversky) čaj
* [Čaj ľadviny](../caje/ladviny)
