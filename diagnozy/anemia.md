Anémia
======

> ### Nepríjemnosť v krvnom riečišti...

**Anémia** (tiež málokrvnosť) je zníženie koncentrácie nosičov 02, teda Hb a Er
v objemovej jednotke krvi pod hodnoty zistené ako normálne v určitom veku a
podľa pohlavia. Pre funkciu tkanív a orgánov je rozhodujúce množstvo 02, ktoré
difunduje z kapilár do tkaniva. Toto množstvo závisí predovšetkým od aktuálnej
koncentrácie Hb v krvi pritekajúcej ku tkanivám. Pri zníženej koncentrácii Hb v
krvi sa organizmus usiluje zabezpečiť potrebnú dávku 02 tkanivám kompenzačnými
mechanizmami.

Hraničné hodnoty Hb
-------------------

* u detí - 1 až 6 ročných - 110 g/l
* u detí 6 - 14 ročných - 120 g/l
* u mužov - 130 g/l
* u negravidných žien - 120 g/l
* u gravidných žien - 110 g/l.

Pokles koncentrácie Hb pod tieto hodnoty treba pokladať za anémiu.

Patogenéza
----------

Patogenéza sa vysvetľuje porušením rovnováhy medzi produkciou a deštrukciou,
presnejšie - stratou Er a Hb. Nepoškodená kostná dreň kompenzuje zvýšenou
produkciou straty Er, ale len po určitú hranicu. Ak sú straty Er väčšie ako ich
produkcia, prejavia sa príznaky anémie. Krvotvorba sa môže narušiť ak poškodením
kostnej drene toxickým, alebo infekčným agensom, prípadne radiáciou.   Anémia
nie je samostatná nozologická jednotka, ale symptóm pri najrôznejšom celkovom
systémovom alebo orgánovom ochorení. Klinické prejavy pri anémii môžu byť
prejavom samotnej anémie, ale aj iného základného ochorenia. Závažnosť ťažkostí
závisí od:

* stupňa anémie
* rýchlosti nástupu
* veku pacienta.

Symptomatológia
---------------

Prejavy sú najmä slabosť, malátnosť, ospalosť, svalová slabosť, dýchavičnosť,
palpitácia (búšenie srdca), tachykardia (zrýchlená činnosť srdca), únava aj
subfebrility (zvýšená teplota), najnápadnejší a najcharakteristickejší príznak
je **bledosť** - týka sa všetkých tkanív, orgánov - najspoľahlivejšie sa hodnotí
na spojivkách a nechtových lôžkach, pre určité typy anémie je charakteristický
odtieň bledosti, pri sideropenickej anémii - alabastrová, perleťovobiela
bledosť, pri chloróze (dospievajúce dievčatá) - s odtieňom do zelena, pri
akútnom krvácaní - mŕtvolne biela bledosť, pri akútnej leukémii - popolavá
farba, pri pernicióznej (zhubnej, nevyliečiteľnej) anémii - citrónovožltý
odtieň. Všímame si vždy jazyk. Pri megaloblastickej (veľké Er) anémii býva jazyk
červený ako surové mäso, alebo lesklý, vyhladený a lesklý s pocitom pálenia. Aj
pri sideropenickej anémii sliznica jazyka atrofuje a vyskytujú sa ragády v
ústnych kútikoch (tie sa objavujú aj u detí s malnutríciou). Na nechtoch -
bledosť lôžka, trofické zmeny, lomivosť, pozdĺžne ryhovanie, stenčenie.

Výskyt anémie
-------------

Závisí nielen od klimatických a rasových faktorov, ale skôr od ekonomicko -
sociálnej situácie obyvateľstva, od kvantity a kvality výživy, aj od
epidemiologických faktorov. Dôležitým faktorom pri vzniku anémie sú nesprávne
stravovacie návyky, prípadne aj náboženské obmedzenia (India). Vplyv zamestnania
je dokázaný len u pracujúcich v rizikových prevádzkach, v prostredí chemikálií
účinkujúcich myelotoxicky (zhubne na miechu) alebo v ionizujúcom prostredí,
najmä ak sa nedodržiavajú hygienické a preventívne opatrenia. Anémia sa
častejšie vyskytuje u žien vo fertilnom (plodnom) veku - dôsledok straty
krviniek a železa v období menštruačného cyklu, aj v gravidite, pri pôrodoch a v
období laktácie. Aj estrogény účinkujú na krvotvorbu tlmivo.   Po klimaxe sa
rozdiely vo výskyte anémie vyrovnávajú.

Balíček odporučených prípravkov proti anémii
--------------------------------------------

* [Veverský](../caje/veversky) čaj
* [Čistiaca](../tinktury/zmes-cistiaca) zmes
* [Lipkavec](../tinktury/lipkavec) (Svízel)
* [Ľubovník](../tinktury/lubovnik) (Třezalka)
* Olivový olej panenský; lisovaný za studena, 1PL - v obchodnej sieti
