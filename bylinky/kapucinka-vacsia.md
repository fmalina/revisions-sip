Kapucínka väčšia
================

#### Lichořeřišnice větší, Tropaeolum majus L., Peruánska žerucha

*Výskyt*: Druh pochádza z Južnej Ameriky a Mexika a kultivuje sa na celom svete;
u nás je jediným zástupcom čeľade kapucínkovitých. Na celom svete sa pestujú ako
okrasné rastlinky. Prvý raz rastlinku priviezli do Európy v roku 1684 a nazvali
ju "*peruánsky kvet*" alebo "k*rvavá kvetina z Peru*". V krajine pôvodu sa ňou
tradične ošetrujú rany.

*Kvitne:* V júni (plný rozkvet) až október.

*Zber*: Semeno kapucínky dozrieva postupne; zrelé má svetlú žltohnedú farbu. Za
vlhkého počasia sa zberá postupne tak, ako dozrieva; za sucha (ak je pôdny
povrch pevný) môžu sa vypadávané semená zmiesť (jún až október). Semená sa
dosušujú v tenkých vrstvách. Semená zbierané zmetaním sa plavia do čista vodou a
následne ich treba rýchlo a opatrne sušiť na slnku alebo umelým teplom do 40
stupňov.

*Uplatnenie*: Vyznačuje sa antibiotickými vlastnosťami a schopnosťou riediť
výlučky z priedušiek. Keďže pri vonkajšom použití mierne dráždi pokožku,
prisudzujú sa jej tonické vlastnosti (pôsobí na vlasy a tlmí tvorbu lupín).
Navyše má antiseptické účinky na kožu. Plody plnia funkciu laxatívneho
prostriedku (preháňadla). Vnútorne sa rastlinka osvedčila pri liečbe
respiračných chorôb a vďaka pomerne vysokého podielu vitamínu C aj v liečbe
skorbutu. Vonkajškovo sa odporúča na zmiernenie príznakov slnečného úpalu,
povrchové spáleniny a sčervenenú kožu. Celá nadzemná časť sa bežne používa ako
vlasové tonikum, ale aj na svrbiacu kožu pod vlasmi a nadmernú tvorbu lupín.
Sušené plody sa uplatňujú ako preháňadlo.

*Upozornenie*: Vonkajšie použitie môže u precitlivených osôb vyvolať alergickú
reakciu.

Aplikáciu bylinky nájdete na stránke tinktúry
[Kapucínka](/tinktury/kapucinka).

