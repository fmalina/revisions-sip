Turnera konáristá, damiána
==========================

### Damiana, Turnera diffusa, -

*Výskyt*: *Damiana* je ker pôvodom zo Strednej Ameriky, Mexika, Južnej Ameriky a
Karibskej oblasti. Má malé, aromatické kvetinky.

*Kvitne*: Od začiatku roka do konca leta; potom dozrievajú plody, ktoré chutia
podobne ako figy.

*Uplatnenie*: Listy boli tradične používané do čaju. Užívali ho najmä obyvatelia
Strednej a Južnej Ameriky pre svoje afrodiziakálne účinky. Španielskí misionári
zaznamenali, že mexickí indiáni pili čaj z *damiany* s cukrom, aby zlepšili
svoju potenciu. *Damiana* dnes je rozšírená ako čajovina a bylinný doplnok do
prípravkov zdravej výživy. V medicíne (aj ľudovej) sa *damiana* používa na
liečbu rôznych ochorení, kašľa, na zápchy a na depresie. Bylinný doplnok je
určený tiež na tlmenie fibromyalgie (bolesť svalového a spojivového tkaniva),
zvýšenie energie, na emfyzém pľúc (chronická obštrukčná choroba pľúc), na nízku
hladinu estrogénu, na frigiditu, na návaly horúčavy, impotenciu, neplodnosť,
menopauzu, Parkinsonovu chorobu, PMS, zápal prostaty a ďalšie, ktoré súvisia s
pohlavnými orgánmi mužov a žien. *Damiana* je zložka tradičného mexického
likéru. V niektorých miestach v Austrálii sa *damiana* využíva ako alternatíva k
tabaku a marihuane. Má určité účinky na centrálny nervový systém. Najnovšie
vedecké práce hovoria o *damiáne*, že zvyšuje libido, znižuje frekvenciu a
intenzitu kŕčov, zmierňuje depresie, znižuje hladinu cukru v krvi, podporuje
trávenie, upravuje nepravidelnú menštruáciu a je mierne laxatívna (preháňavá). V
Mexiku sa bylinka používa na liečbu astmy, zápalu priedušiek, neurózu, cukrovku,
úplavicu, dyspepsiu, bolesť hlavy, ochrnutie, nefróza (difúzne ochorenie
obličiek s prevahou zmien v kanálikoch, ktoré nemajú ani zápalový, ani cievny
pôvod), spermatorrhea (mimovoľná ejakuláciea), bolenie brucha a syfilis.

*Upozornenie*: Ako vedľajšie účinky sa najčastejšie prejavujú bolesti hlavy,
začervenanie pokožky a problémy s trávením. Pri vyšších dávkach hrozí nebezpečie
slabosti, kŕčov a útlmu dýchania.

*Zaujímavosť*: Napriek tomu, že sa *damiana* v našich herbároch bežne neuvádza,
bola použítá v priemyselne vyrábaných čajovinách v ČSSR, napr. v prípravku
Fidesan; v návode na použitie bolo uvedené: *"aplikovať pri všeobecnej slabosti,
prepracovaní, rekonvalescencii, ..."*

Aplikácia bylinky je v produktoch
[VitalWoman](/sip/produkty-CVI/vital-woman) a
[VitalMan](/sip/produkty-CVI/vital-man).
