Ginkgo dvojlaločné
==================

#### Jinan dvoulaločný, Ginkgo biloba, -

*Výskyt*: Ginká (Ginkgopsida) sú stromy druhotne hrubnúce, bohato rozkonárené s
rozmanitými listami, ale najčastejšie s listami vejárovitými. Objavili sa na
Zemi začiatkom karbónu a najbohatšie zastúpenie dosiahli v triase a jure. Ešte v
priebehu treťohôr boli rozšírené aj v Grónsku. Potom postupne vplyvom meniacej
sa klímy ustupovali. Dnes žije už len jediný druh - ginko dvojlaločné (Ginkgo
biloba). Je to najstaršia “žijúca fosília”, ktorá je súčasťou zemskej flóry už
vyše 200 miliónov rokov. Má charakteristické vejárovité listy s rovnobežnou
žilnatinou, ktoré sú na jeseň jasnožlté, potom opadnú. Plod je dužinatý, podobný
kôstkovici, s jedlým jadrom. Ginko rastie prirodzene už len na jednom mieste v
Číne, inde ako kultúrna drevina (na Slovensku rastie takto asi 140 jedincov).
Dožíva sa úctihodného veku 1 200 až 2 000 rokov.

*Uplatnenie*: Čínska medicína využíva liečivé účinky Ginkga už od pradávna. V
máloktorej geografickej oblasti bola fytoterapia dovedená k takej dokonalosti
ako práve tam. Textové dochované tradície čínskej fytoterapie siahajú do hlbokej
minulosti starej skoro 5000 rokov. Podľa písomných pamiatok z čias dynastie Chan
sa zistilo, že výťažok z Ginkga obsahuje látky ginkgolides, ktoré sa nevyskytujú
v žiadnej inej rastline a majú ochranný účinok na bunky ľudského organizmu.
Aplikovali ho najmä na zlepšenie krvného obehu, ošetrenie omrznutých častí tela,
pri pľúcnych chorobách, problémoch kože a ako náplasť na rany. Listy Ginkga sú
doslova preplnené účinnými látkami, predovšetkým flavonoidmi, terpenoidmi,
organickými kyselinami, fenolickými látkami a inými. Listy Ginkga nemajú takmer
žiadne nepriaznivé účinky. Vo výnimočných prípadoch môže Ginkgo spôsobiť
podráždenie, nepokoj, hnačky, nevoľnosť až zvracanie, ale tieto účinky sú iba
mierne a prechodné. U ľudí, ktorí začínajú bylinku užívať sa môžu niekedy
objaviť bolesti hlavy v priebehu jedného až dvoch dní na začiatku používania.
Pokiaľ sú tieto vedľajšie účinky nepríjemné, je lepšie bylinku neužívať alebo
znížiť jej dávky. Ginkgo biloba má širokú škálu preventívnych účinkov (zlepšuje
krvný obeh a cievy, má vplyv na priepustnosť krvných vlásočníc a znižuje ich
lámavosť, čím prispieva k zlepšeniu krvného prietoku a zabraňuje vzniku krvných
zrazenín, upravuje nepravidelnú činnosť srdca, zlepšuje prekrvenie končatín, je
vhodný pre ľudí trpiacimi studenými končatinami, svojou antioxidačnou aktivitou
odbúrava voľné radikály, čím spomaľuje rozvoj zmien súvisiacich so starnutím a
predlžuje vek, má pozitívne účinky pri liečbe Parkinsonovej a Alzhaimerovej
choroby, lieči impotenciu, má antibakteriálny a antivírusový účinok.

Aplikáciu bylinky nájdete v tinktúre [Ginkgo](/tinktury/ginkgo) a
elixíroch [Venavit](/elixiry/venavit),
[Respiran](/elixiry/respiran) a [Cardolen](/elixiry/cardolen),
produktoch [Forever Ginkgo Plus](/sip/#p/forever-ginkgo-plus),
[Protect 4Life](/sip/#p/protect-4life) a [MegaProtect
4Life](/sip/#p/megaprotect-4life).

