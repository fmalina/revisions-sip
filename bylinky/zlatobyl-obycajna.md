Zlatobyľ obyčajná
=================

#### Celík zlatobýl, Solidago virgaurea L., Zlatá metla (zlatá palica, židovská zelina)

*Výskyt*: Bylinka je veľmi rozšírená v Európe, severnej Afrike, v Ázii a v
Amerike. U nás rastie v dvoch poddruhoch; vyskytuje sa od nížin po alpínsky
stupeň, bylinku nájdeme v húšťavách, lesoch, na lúkach a pasienkoch, najmä na
rúbaniskách a riedko zarastených stráňach, často na kyslej pôde. V latinskom
názve je zakódovaný ľudový názov “zlatý prút, metla” - *virga aurea*.

*Kvitne*: Bylinka kvitne v júni až august. Poskytuje veľa nektáru a peľu.

*Zber*: Predmetom zberu sú bylinné vrcholky rastlinky dlhé asi 25 cm až 30 cm,
zberané na začiatku rozkvetu (jún až júl, niekedy aj september); materiál je
mierne náchylný na zaparenie. Suší sa vo zväzkoch alebo tenkých vrstvách v
prievane. Skladujeme v dobre zavretých obaloch, ľahko ju napádajú škodcovia.

*Uplatnenie*: Z experimentov vyplynuli všestrannejšie liečivé schopnosti, z
ktorých sa treba zmieniť predovšetkým o močopudných účinkoch. Rastlinka však
pôsobí aj ako analgetikum zmierňujúce bolesti, antimykotikum proti plesniam,
antiflogistikum proti zápalom a hypotonikum znižujúce krvný tlak. V Európe sa
spája s diuretickými vlastnosťami. V tradičnom liečiteľstve sa však ujala pre
svoje utišujúce, protizápalové a hojivé účinky. Keďže zabraňuje nadmernému
poteniu, je vhodná na liečbu hnačky a zápalu tenkého čreva. Zároveň odpudzuje
hmyz, zlepšuje krvný obeh a chráni cievy.

*Upozornenie*: Peľ z čerstvej rastliny vyvoláva sennú nádchu.

Aplikáciu bylinky nájdete na stránke tinktúry
[Zlatobyľ](/tinktury/zlatobyl-2), zmesi [Obličková
zmes](/sip/#p/oblickova-zmes-ledvinova-smes) a stránkach čajov
[Cholestin](/sip/caje/cholestin-zlcnikovy), [Pre pánov](/sip/caje/pre-panov) a
[Ľadviny](/sip/caje/ladviny).

