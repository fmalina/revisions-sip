Rimbaba obyčajná 
=================

#### Kopretina řimbaba, Tanacethum parthenium L., Rimbaba

*Výskyt*: Druh pochádza z Prednej Ázie. V záhradných a botanických formách sa u
nás pestuje na ozdobu; splanené rastú aj v kroviskách. Používa sa a pestuje aj v
Amerike. Pôvodne bola udomácnená v Iráne a Iraku a cez oblasť Stredozemia sa
dostala do ostatných častí Európy. Rimbaba obyčajná je bežná liečivá rastlina;
často ju možno nájsť vysadenú vo vidieckych záhradách.

*Zber*: Predmetom zberu bývajú kvetné úbory alebo kvitnúca vňať; zber sa robí v
júni až auguste, výnimočne v septembri; treba pritom dodržiavať všetky pravidlá
zberu kvitnúcich úborov s obsahom silice: materiál sa nesmie stláčať, lebo sa
ľahko zaparí, hneď sa musí dať sušiť v tenkých vrstvách na tienistom mieste pri
dobrom vetraní a nesmie sa s ním priveľa manipulovať; ak sušíme umelým teplom,
tak do výšky 30 až 35 stupňov.

*Uplatnenie*: V Anglicku dosiahli povzbudivé skúsenosti na profylaxiu migrény s
touto bylinkou. Podľa názoru odborníkov profylaktické konzumovanie čerstvých
listov zabraňuje záchvatom. Účinné látky v extrakte (napríklad maceráty) brzdia
vyplavovanie neurotransmitera sérotonínu. Takto blokujú látkovú premenu
substancii vyvolávajúcich bolesť a zápal, takže záchvaty nie sú až tak prudké.

*Upozornenie*: Rimbaba obsahuje dve extrahované aktívne látky pyrethrin a
cinerin, ktoré sú sami o sebe pre človeka a teplokrvné zvieratá jedovaté.

Aplikáciu bylinky nájdete na stránke tinktúry
[Rimbaba](../tinktury/rimbaba), na stránke elixírov
[Migresan](../elixiry/migresan) a [Disbiosan](../elixiry/disbiosan).

