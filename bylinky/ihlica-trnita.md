Ihlica tŕnitá
=============

#### Jehlice trnitá, Ononis spinosa L., Babský hnev (hluchý tŕň, mužská láska)

*Výskyt*: Poloker s tŕnitými konárikmi vysoký 30 až 50 centimetrov, s ružovými
kvietkami v pazuchách listov, rastie najmä v pásme nížin a pahorkatín na suchých
a neobrábaných pôdach ílovitého a slieňového typu; dobre znáša aj extrémy vo
vlhkosti pôdy a obľubuje slnečné stanovištia. Názov “onos = somár” pochádza z
latinčiny, lebo bylina slúžila ako krmivo pre somárov. Starým Rímanom a Grékom
slúžila ako liečivka.

*Zber*: Viacročné bylinky sa vykopávajú na jar (marec až apríl), častejšie na
jeseň (október až november). Zo zeme sa vyberajú špeciálnym náradím. Korene sa
dokonale očistia, odstránia nadzemky, dobre umyjú; sušia sa na teplých, dobre
vetraných a tienistých miestach. Po usušení sa skladuje v malých otiepkach na
suchých a vzdušných miestach v dobre uzatvorených obaloch hránená pred svetlom.
Zriedkavejšie sa zbiera kvitnúca vňať (jún až september) a suší sa bežným
spôsobom.

*Uplatnenie*: Droga podporuje potenie. Používa sa i pri srdcovej slabosti,
zápale obličiek a opuchlín rozličného pôvodu, obezite, zvyšuje krvný tlak.
Ľudové liečiteľstvo používa korene ihlice aj pri liečení reumatizmu, pri
hemoroidoch, na zastavenie krvácania, pri neplodnosti.

Aplikáciu bylinky nájdete
v [Brnenskom čaji](../caje/brnensky).
