Jarabina vtáčia
===============

#### Jeřáb ptačí, Sorbus aucuparia L., -

*Výskyt*: Rastie v horských lesoch, vo vyšších polohách je často umelo vysádzaná
do alejí a parkov. U nás rastie asi 10 druhov jarabín; nie však všetky majú
jedlé plody - najvýznamnejším zastúpeným druhom je však j. vtáčia a oskoruša.
Jarabina vtáčia rastie vo svetlých lesoch alebo ich okrajoch, na pastvinách od
nížin až do výšky 2000 m. Je to svetlomilná drevina, ktorej sa darí na suchých,
ale aj pomerne vlhkých výživných ílovitých i kamenistých pôdach, prípadne na
pieskoch.

*Kvitne*: V máji až júni; v čase kvetu poskytuje včelám med i peľ (med je
červenožltý a má silnú arómu).

*Zber*: Predmetom zberu sú zrelé červené a nepoškodené plody (október -
november); sušia sa rýchlo, najlepšie umelým teplom, aby si zachovali pôvodnú
farbu. Skladované plody treba občas presúšať, aby sa nezaparili.

*Uplatnenie*: Plody jarabiny obsahujú viacero organických kyselín, cukor,
trieslovinu, pektín, vitamíny P a C a karotén, ktorý dáva malviciam
koralovočervenú farbu. Pre vysoký obsah vitamínu sa jarabina odôvodnene nazýva
citrónom severu. Niektoré typy kultúrnej jarabiny majú až 180 mg vitamínu C,
ktorý sa do značnej miery zachováva aj v sušených plodoch. Priaznivo ovplyvňuje
hormonálnu sféru, hlavne pri hypofunkcii. Vhodné pre úpravu menštruačného cyklu,
sterilitu, klimakterické problémy. Spolu s jarabinou oskorušovou likvidujú
cysty. Droga pôsobí priaznivo na niektoré chronické obličkové choroby. Plody
povzbudzujú činnosť tráviacich ústrojov, upravuje sa nimi vyprázdňovanie čriev.
Okrem planej jarabiny vtáčej s trpkými kyslými malvicami sa pestuje aj jej
ušľachtilejšia odroda. Sladké, väčšie malvice sú vhodné aj na zaváranie.
Obsahujú dvakrát viac vitamínu C ako citrón, veľké množstvo cukru a provitamín
A.

*Zaujímavosť*: Jarabina bola opradená poverami, napríklad rodičia chránili svoje
deti pred urieknutím zašívaním vetvičiek s plodmi do šiat; sedlaci chránili svoj
dobytok priväzovaním vetvičiek jarabiny v tvare kríža na ich chvost.

*Upozornenie*: Plody jarabiny vtáčej (najmä čerstvé) nie sú celkom neškodné;
niekedy zapríčiňujú ľahké otravy - príčinou je obsah kyseliny parasorbovej.

Aplikáciu bylinky nájdete na stránke
[Jarabina](../tinktury/jarabina) tinktúra a stránke elixírov
[Feminan](../elixiry/feminan) a [Klimakten](../elixiry/klimakten).

