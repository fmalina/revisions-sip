Čakanka obyčajná
================

#### Čekanka, Cichorium intybus L., Cigorka (kávová zelina, korenie svätého Petra)

*Výskyt*: Rastie pri cestách, na medziach, lúkach, pasienkoch, násypoch, pri
cestách a pod. Hojne sa vyskytuje v celej Európe, severnej Ázii a v Afrike ako
burina.

*Kvitne*: Od júla do septembra.

*Zber*: Zbierame koreň alebo kvitnúcu vňať, prípadne len kvety. Koreň zbierame
spravidla v jeseni. Sušíme prirodzeným teplom. Upražený koreň pri teplote 140
stupňov Celzia nahrádza kávu (cigória).

*Uplatnenie*: Prvé zmienky o liečivých vlastnostiach sú na egyptských papyrusoch
(4000 r. pred n. l.) a pokladali ju za "priateľku pečene". Koreň sa užíva
vnútorne na podporu trávenia, činnosti obličiek, tráviacej sústavy a
endokrinných žliaz. Osvedčil sa aj v liečbe príznakov tráviacich porúch
(nadúvaní, pomalom trávení, rihaní, plynatosti, zápche) ako žlčopudné cholagogum
a choleretikum povzbudzujúce tvorbu žlče. Zastavuje množenie baktérii a znižuje
hladiny tukov a cholesterolu v krvi.

Aplikáciu bylinky nájdete v čaji [Cholesterol](/sip/caje/cholesterol) a
[Hepatik](/sip/caje/hepatik).

