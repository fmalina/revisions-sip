Srdcovník obyčajný
==================

**Skratka**: [Elixír Hypnosan](/#p/hypnosan) obsahuje Srdcovník pre upokojenie
tela a dobrý spánok.

#### Buřina srdečník, Lenurus cardiaca L., Leví chvost (srdečník)

*Výskyt*: Bylinka rastie na suchých stanivištiach pri plotoch, cestách,
rumoviskách, suchých pasienkoch a lúkach do výšky 500 m n.m. Na podobných
miestach sa nachádzajú aj ďaľšie druhy srdečníkov. Vo svojej domovine, vo
východnej Sibíri, bola rastlinka prastarým liečivým prostriedkom.

Kvitne: Srdcovník kvitne od júla do augusta (výnimočne aj v septembri). Kvety
obsahujú veľa nektáru a sú výbornou pašou pre včely.

*Zber*: Z rastlinky sa zberá vňať a niekedy aj list a to počas rozkvetu; zber
možno robiť viackrát do roka na rovnakom mieste. Odrezávajú sa mladé a mäkké
časti rastlinky; stonky majú mať hrúbku menšiu ako 5 mm. Materiál sa suší v
tenkých vrstvách v tieni (do teploty 35 stupňov); sušenie trvá pomerne dlho.
Skladujeme v dobre uzatvoriteľných škatuliach.

*Uplatnenie*: Má ukľudňujúci účinok na vnútorné a srdcovo cievne
svalstvo, stimuluje a harmonizuje srdcovú činnosť (pôsobí ako
kardiotonikum), tlmí srdcovú arytmiu a búšenie srdca (obzvlášť nervového pôvodu)
a tým  znižuje krvný tlak a spomaľuje tep. Bylinka má ukľudňujúce účinky podobne
ako valeriána lekárska, a preto sa odporúča pri nespavosti, nepokoji, úzkosti či
podráždenosti, pôsobí upokojujúco na ústrednú nervovú sústavu, lieči srdcové
neurózy, nervové vypätie. Ďalšie pozitívum sú protistresové účinky. Má
upokojujúce účinky na tráviaci proces, ak sa používa pred hlavným jedlom,
zvyšuje chuť do jedla. Používa sa pri hyperfunkcii štítnej žľazy. Má aj
močopudné vlastnosti, pomáha pri ťažkostiach spôsobených zvýšeným zadržovaním
tekutín v tele,  znižuje klimakterické ťažkosti (návaly, potenie), harmonizuje
maternicu pri menštruačných bolestiach a nepravidelnosti.

*Upozornenie*: Ordináciu drogy z bylinky je vhodné nechať na odborníka;
rastlinka je mierne toxická a škodí najmä tehotným ženám! Spôsobuje „riedenie
krvi“, preto by ho nemali brať ľudia užívajúci látky brániace zrážanlivosti krvi
(aspirín a iné) a ľudia s poruchami zrážanlivosti krvi. U citlivých osôb môže
vyvolať alergické reakcie.

Aplikáciu Srdcovníka nájdete v elixíre [Hypnosan](/#p/hypnosan) pre upokojenie
tela a dobrý spánok.

