Schizandra čínska
=================

#### Klanopraška čínská, Schizandra chinensis, -

*Výskyt*: Známa je najmä v tradičnej čínskej medicíne ako rastlina s výrazne
tonizujúcimi účinkami, ktoré sú známe už od 5. storočia nášho letopočtu.
Vyskytuje sa na Ďalekom východe, v Číne, Kórei, Japonsku. Z kvetov sa tvorí
súplodie 2 až 22 červených bobulí, ktoré pripomína strapec ríbezle. Schizandra
čínska obsahuje široké spektrum organických kyselín, napríklad kyselinu vínnu,
jablčnú, citrónovú, jantárovú a pod. Jej zložkou sú aj cukry, vitamín C a
flavonoidy. V semenách je obsiahnutý olej, ktorý obsahuje steroly, tokoferoly,
farmakologicky účinné lignany a minerálne látky ako napríklad draslík, vápnik,
síra, horčík, sodík, či železo. Povzbudzujúce účinky na centrálny nervový systém
schizandry čínskej využívali už starí Číňania. Táto rastlina má celý rad
pozitívnych účinkov.

*Uplatnenie*: Má vplyv na centrálny nervový systém, rozomleté semená znižovali
experimentálne navodenú neurózu, schyzandrín u experimantálnych myší výrazne
predlžoval dobu spánku. Ďalej má vplyv na kardiovaskulárny systém - stimuluje
krvný obeh a súčasne zlepšuje vlastnosti krvi a má vplyv na dýchací systém.
Zistil sa antitusický účinok, ktorý bol známy už v dávnej japonskej klasickej
medicíne - vplyv na tráviaci systém (potláča žaludočné ulcerácie, spôsobené
stresom, inhibuje žaludočnú sekréciu), pôsobí antiulcerózne   a má vplyv na
pečeň. Má vplyv na metabolizmus, stimuluje rezorpciu fosforu, zvyšuje jeho obsah
v krvi a kumuláciu v mozgu a niektorých vnútorných orgánoch. Pozitívne sú účinky
na oxidačné procesy v mozgu, pečeni a svaloch, urýchľuje metabolizmus lipidov,
má anticholesterolemický efekt, čím brzdí rozvoj arteriosklerózy.

Aplikáciu bylinky nájdete na stránke tinktúry
[Schizandra](/tinktury/schizandra), na stránkach elixírov
[Venavit](/elixiry/venavit), [Stimulen](/elixiry/stimulen) a
[Cardolen](/elixiry/cardolen), v produkte [Forever Ginkgo
Plus](/sip/#p/forever-ginkgo-plus).

