Prvosienka jarná
================

### Prvosenka jarní (petrklíč), Primula veris L., Petrov kľúč (primula)

*Výskyt*: Vhodné prostredie bylinky je v suchej pôde, až ílovej. Je rozšírená od
nížin do stredných polôh v bylinných bukových a dubových lesoch a tiež na lúkach
s vápencovým podkladom. Vyskytuje sa v celej Európe a v severnej Ázii.

*Kvitne*: Na jar.

*Zber*: Zbiera sa kvet s kalichom; zber je vhodný za sucha “hrebeňom” s riedkymi
hrotmi, alebo tiež s hrebeňom na rumanček. Zber sa robí v období plného vývoja
bylinky. Kvet sa ľahko zaparí, musí byť žltý a s krátkou stopkou do jedného
centimetra. Sušia sa v tenkej vrstve pri miernom teple, časť sušiny má
zelenkastú farbu, dôležité v maximálnej miere tieto odseparovať.

*Uplatnenie*: Saponíny pôsobia ako účinné expektorancium uľahčujúce
odhlieňovanie a odkašliavanie riedeným prieduškových sekrétov. Keďže majú
antibiotické, protipliesňové a hemolytické účinky, sú vhodné na lokálnu
aplikáciu. Silica sčasti pôsobí protireumaticky, nepochybne vďaka salicylovým
derivátom. Rôzne prípravky z prvosienky jarnej majú mierne laxatívne účinky.
Saponíny však zároveň zvyšujú krvný tlak a vyvolávajú kŕče. Perorálne sa užíva
proti akútnemu i pretrvávajúcemu kašľu. Aplikuje sa lokálne na kožné choroby a
aj ako dezinfekčná ústna voda.

*Upozornenie*: Vonkajšie použitie ojedinele vyvoláva kožnú alergiu.

Aplikáciu bylinky nájdete na stránke čaje v [Bronchiol](/caje/bronchiol) a
[Nervus](/caje/nervus).

