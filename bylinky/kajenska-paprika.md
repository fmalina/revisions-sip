Kajenská paprika
================

### Kajenská paprika, Capsicum fastigiatum L., C. frutescens L., C. baccatum L., Čili paprika

*Výskyt*: Je to plod určitého druhu papriky rastúcej v tropickom pásme (India,
Afrika, Stredná a Južná Amerika), ktorý je súčasťou vynikajúcich ochucovadiel
koreninových zmesí a omáčok prichádzajúcich znovu do obľuby. Má tehlovo červenú
farbu podobne ako drobná paprika. V niektorých krajinách sa používa namiesto
papriky. Je to však silnejšie, štipľavejšie korenie ako naša paprika, preto ho
treba dávkovať mimoriadne opatrne. Zvyčajne prichádza na trh v jemne práškovom
stave. V zahraničí ju vidno na stole skoro v každom dome alebo v reštaurácii. Do
Európy sa dostalo krátko po objavení Ameriky.

*Uplatnenie*: Používa sa najmä na ochutenie ostrých, štipľavých omáčok, pečeného
mäsa, rybacích jedál, ryžových príloh, syrových a vaječných mís a pri nakladaní
haringov a kyslej zeleniny. Kajenská paprika je dlho používaná v tradičnej
medicíne. Urýchľuje procesy v organizme, prináša minerály a vitamíny. Podporuje
krvný obeh, pomáha na trávenie, zastavuje krvácanie a vredovitosť. Kajenská
paprika je základnou surovinou známej zmesi a omáčky Chilli, ktorá sa pripravuje
s prídavkom pamajoránu, papriky, cesnaku, nového korenia, prípadne iných druhov
korenia, ktoré zodpovedajú domácim zvyklostiam a vkusu. Pre svoj vysoký obsah
kapsaicínu (spôsobuje štipľavosť) treba ju držať v domácnostiach dobre uzavretú,
chránenú pred svetlom, v tmavej fľaši alebo plechovici. Možno ho použiť aj pri
príprave hrachu, šošovice, krémových, mäsových a rybacích polievok, pri pečení
mäsa vrátane husí a kačíc, do gulášov a omáčok.

*Zaujímavosť*: S kajenským korením sa prví Európania zoznámili ako účastníci
Kolumbovej výpravy do západnej Indie. Lekár výpravy Dr. Chanca písal o strave
domorodcov a o korení na ryby a vtákov pod názvom Agi alebo Aji. Meno má od
prístavného mesta Cayenne.

Aplikácia bylinky je v produkte [Smokerade](../procvi/smokerade).

