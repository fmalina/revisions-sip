Pivonka lekárska
================

### Pivoňka lékařská, Paeonia officinalis, Európska pivónia

*Výskyt*: Pestovala sa ako okrasná a liečivá rastlina už v stredoveku. Plnokveté
kultivary boli známe už pred rokom 1636, pred dovezením z Číny. Rastie od
juhovýchodnej Francie po Albánsko, nachádza sa aj v južnom Švajčiarsku, Rakúsku,
Maďarsku, Albánsku, Chorvátsku a Taliansku. Vhodné je umiestnenie na slnečnom
mieste, prinajhoršom v polotieni. Staršie rastliny neznášajú presadzovanie. Je
náročná na živiny v pôde, pôda má býť ľahká, neutrálna.

*Uplatnenie*: Pivonka lekárska je trváca okrasná bylina, dnes výnimočne použitá
aj na liečebné účely.  Mnoho kultivarov tohto druhu, ktorý pôvodne pochádza z
juhovýchodnej Európy, sa pestuje v záhradách ako okrasná rastlina.
Najobľúbenejšie sú plné, tmavočerveno zafarbené formy. Najbežnejšie kultivary
pivonky lekárskej sú: *Alba Plena* - plno biela, v púčiku mierne ružová;
*Anemoniflora Rosea* - drobnejšia rastlinka s červenými kvetmi, tzv. japonská
(P. anemoniflora (Hook. ) Hort.; *Rosea Plena* - ružová, plná a *Rubra Plena* -
veľké, červené plné kvety.

*Upozornenie*: Táto rastlina je mierne jedovatá.

Aplikácia rastlinky je v čaji [MU](/sip/#p/mu).

