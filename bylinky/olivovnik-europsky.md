Olivovník európsky
==================

### Olivovník evropský, Olea europaea, Oliva

*Výskyt*: *Olivovník európsky* je vždyzelený strom pôvodom z Ázie. Jeho plody,
*olivy* sa používajú ako ovocie. Rodiť začína asi po siedmich rokoch po
vysadení. Okolo dvadsiateho roku poskytuje *olivovník* bohatú úrodu. Po 150
rokoch úroda olív klesá. Najstaršie stromy majú až 1500 rokov (*olivovník v
Ithaca, Grécko, na obrázku*). Dnes sa *olivy* pestujú hlavne v Stredomorí a v
Kalifornii.

*Uplatnenie*: Okrem zelených olív, ktoré sa zberajú na jeseň, existujú tmavé
*olivy* zberané začiatkom decembra. Nejde o inú úrodu, zelené *olivy* sú len
nezrelá forma tmavých olív. Z olív sa vyrába veľmi kvalitný olivový olej a
používajú sa v rôznych jedlách. Kvality olív a olivového oleja používali už
starovekí Gréci aj Rimania. Podľa vedcov *olivy* majú veľmi pozitívny vplyv na
ľudský organizmus. Vďaka svojim antioxidačným účinkom hrajú veľkú úlohu proti
starnutiu, civilizačným a srdečným chorobám. Pomocou olivového oleja je možné
pomôcť v liečbe mnohých kožných chorôb. *Olivy* zlepšujú trávenie a chuť k
jedlu. Niekoľko olív pred hlavným jedlom pomôže zvýšiť hladinu žalúdočných štiav
a tak urýchliť trávenie. V ľudovom lekárstve sa olivový olej používal pri
bodnutí hmyzom, popáleninách, bolestiach svalov, kĺbov, ľadvín a pod. Zelené aj
zrelé (čierne) *olivy* sa nakladajú.

*Zaujímavosť*: Pre Grékov je *olivovník* symbolom dlhovekosti, nádeje, mieru a
zmierenia.

Aplikácia rastliny je na stránke produktu
[VirAgo](/sip/#p/virago).

