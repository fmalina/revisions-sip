Tužobník brestový
=================

#### Tužebník jilmový, Filipendula ulmaria (L.) MAXIM (syn. Spiraea ulmaria L.), Včelia bylina (medunišník, kráľovná lúk)

*Výskyt*: Bylinka je rozšírená v Ázii, v Severnej Amerike, v celej strednej a
severnej Európe s výnimkou stredozemného pobrežia. Druh osídľuje vlhké, mokré až
močiarne pôdy. Prezrádza prítomnosť spodnej prúdiacej vody. Preto rastie na
naplaveninách, pri prameništiach, lužných zárastoch a mokrých pasienkoch. U nás
sa vyskytuje v dvoch poddruhoch. V antike sa z túžobníka a starej kolomaže
vyrábala masť na liečenie opuchov. Klasické herbáre uvádzajú podobné údaje už v
16. storočí.

*Zber*: Z bylinky sa najčastejšie v období rozkvetu (jún až august) odrezávajú
celé súkvetia. Kvety sa odtŕhajú ručne alebo hrebeňmi, prípadne sa zdrhujú
priamo do košov. Hrubšie stonky zber znehodnocujú. Materiál sa suší v tenkých
vrstvách na vzdušnom mieste, ale aj umelým teplom do 35 stupňov. Skladujeme v
dobre uzavretých obaloch, chránené pred vlhkom. V období rozkvetu sa zriedka
zberajú mladšie listnaté výhonky; v máji alebo októbri sa vykopávajú aj korene.

*Uplatnenie*: Najnovšie výskumy potvrdili, že rastlina pôsobí ako účinné
diuretikum a antiflogistikum. Za močopudné účinky vďačí minerálnym soliam, kým
protizápalové vlastnosti vyvolávajú salicylové deriváty. Ľudoví liečitelia
pripisujú tejto bylinke viaceré schopnosti a odporúčajú ju najmä na ľahšie
prejavy reumatizmu, zvýšenú teplotu, chrípku a bolesti hlavy. Sušený túžobník sa
používa na čaj a kúpeľ nôh pri nachladnutí, horúčke a nepokoji, pri zadržiavaní
vody, kameňoch alebo pri kúrach na prečistenie krvi. Stopky sa zviažu do
metličky a vyvesia sa na sušenie na tienistom, vzdušnom a suchom mieste;
prípadne sa pod metličku podloží kus látky, lebo kvety sú krehké a ľahko sa
odlamujú. Suší sa, až kým ľahko nešuští pri dotyku a kým sa stopky nelámu. Potom
kvety a listy olámať a uložiť do nádoby a spotrebujeme do roka. Z kvetov sa
kedysi získavala mandľová aróma pre medovinu a zaváraniny. Sušené kvety sa
kládli do vrecúšok a do bielizne, aby odplašili mole.

*Zaujímavosť*: Rastlinka sa zaslúžila o vznik významného liaku *Aspirin*,
pretože v 30. rokoch 19. storočia práve z tužobníka boli izolované protizápalové
chemické zlúčeniny salicyláty a v roku 1980 sa objavil prvý patent na liek
nazvaný "aspirin", ktorého meno bolo odvodené zo pôvodného latinského názvu
(*a-spirea* - Spiraea ulmaria). Ďalej bylinke sú pripisované aj *magické* účinky
na vlastnosti, pozitívne správanie sa jedinca, ako sú brať a dávať, pripustiť
blízkosť iného človeka, veľkodušnosť, otvorenosť voči novému a
rozdielnemu, vnútornú dobrotu a tolerantnosť a schopnosť vyjadrovať pocity.
Túžobník brestový patril vždy medzi menej známe byliny až do doby, čo ho objavil
Dr. Priessnitz a použil ho ako liek proti besnote. Po dôkladnom preskúmaní tejto
rastliny sa zistilo, že skutočne dokáže do určitej miery ničiť pôvodcu besnoty.

*Upozornenie*: Nepoužívať pri tehotenstve a dojčení, nevhodný pre astmatikov a
malé deti. Pri dlhodobom používaní môže viesť k problémom so žalúdkom alebo
črevami.

Aplikáciu bylinky nájdete na stránkach tiknktúr
[Túžobník](/tinktury/tuzobnik) a čaju
[Bronchiol](/sip/caje/bronchiol).

