Brusnica pravá
==============

### Brusinka pravá, Vaccinium vitis-idaea L., -

*Výskyt*: Brusnica pravá pravdepodobne pochádza z Číny a nie je na Slovensku
žiadna novinka. Vyskytuje sa vo voľnej prírode a to v pôvodných porastoch
Slovenska od nížin až po subalpínske pásmo. Rastie na nevýživných, veľmi kyslých
piesočnatých pôdach i rašeliniskách. Aj napriek tomu v akých nehostinných
podmienkach rastie, obsahuje veľké množstvo vitamínov. Brusnica je jeden z mála
ovocných druhov, ktorý má odrody prinášajúce úrodu jedenkrát i dvakrát za
vegetáciu.

*Uplatnenie*: Brusnica pravá je pre svoju špecifickú chuť plodov a liečivé
účinky čoraz obľúbenejšia. Tvorí vynikajúcu prílohu k jedlám z diviny a hydiny,
výborné sú brusnicové omáčky. Plody obsahujú hlavne cukry, organické kyseliny,
pektíny, minerálne látky (P, K), flavonoidy, glykozidy (arbutín) a vitamíny (C a
P). Vyšší obsah kyseliny benzoovej v plodoch zvyšuje ich trvanlivosť. Ovocie
možno spracovať na kompóty, šťavy, džemy aj likéry, dajú sa zmrazovať i sušiť.
Majú široké použitie v potravinárskom priemysle. Plody slúžia ako podporný
prostriedok v prevencii a liečbe zápalov močového ústrojenstva, reumatizmu a
dny. Pôsobia dezinfekčne na tráviacu sústavu, používajú sa pri liečbe
nachladnutí (znižujú horúčky).

*Upozornenie*: Neodporúčame pri ťažších poruchách pečene a pri ľadvinovej diéte;
neodporúča sa tiež ľuďom náchylným na tvorbu obličkových kameňov.

Aplikácia bylinky je na stránke produktu
[Zenthonic](/sip/produkty-CVI/zenthonic).
