Opuncia mexická (Nopál)
=======================

### Nopál, Opuntia ficus-indica (L.) Mill. -

*Výskyt*: Druh je pôvodný v Strednej Amerike (centrálne Mexiko), kde bol
pestovaný už pred 9 tisíc rokmi. Až na začiatku novoveku bol privezený do
Európy, bol kultivovaný v mnohých oblastiach sveta - splanel. Bol zavlečený aj
do Južnej Ameriky, severnej i južnej Afriky, juhozápadnej Ázie, Austrálie a do
Tichomoria. Miestami sa invázne šíri. Avšak všetky druhy čeľade Cactaceae sú
chránené podľa medzinárodného dohovoru o obchodovaní s ohrozenými druhmi rastlín
CITES. V prípade opuncií však ide samozrejme len o rastliny z pôvodných lokalít,
pestované a naturalizované rastliny sú z tejto ochrany vyňaté. Rastie na suchých
svahoch a skalách, tiež na úhoroch, v okolí ľudských sídiel a ciest, väčšinou v
pásme od pobrežia až do nadmorskej výšky okolo 300 m.

*Uplatnenie*: „*Nopalitos*“ sú bohaté na účinné látky a sú vzácne pre ich účinok
na zníženie hladiny cholesterolu v krvi a riziku výskytu kardiovaskulárnych
ochorení, liečbe žalúdočných vredov, zápchy a ďalších tráviacich ťažkostí,
znižovaniu hladiny cukru v krvi a tým napomáha pri liečbe cukrovky, sekrécii
žalúdočných štiav a chráni sliznicu tráviaceho traktu v boji proti voľným
radikálom a oxidačnému stresu, čím zvyšuje odolnosť nášho organizmu a chráni nás
pred vznikom rakoviny, zvládnutiu depresívnych stavov a má pozitívny vplyv na
našu nervovú sústavu, pri odstraňovaní aterosklerotických plátov v cievach,
ktoré môžu spôsobovať napr. srdcový infarkt alebo mozgovú mŕtvicu. *Nopál*
dodáva nášmu organizmu dostatok vitamínov (A, B1, B2, B3, a C), minerálov
(predovšetkým vápnika, horčíka, draslíka a železa) a ďalších dôležitých živín.
Okrem toho je tento kaktus zdrojom vysokého obsahu pektínov, vlákniny a pre telo
nevyhnutných aminokyselín. Používajú ako potravina, konzumujú sa čerstvé,
varené, sušené aj kandizované, vyrábajú sa z nich džemy, sirupy aj pálenka.
Mladé listy (zbavené tŕňov a glochidií) sa požívajú ako zelenina. Na opunciových
plantážach sa v súčasnosti v niektorých oblastiach pestuje červec *nopálový*
(*Dactylopius coccus*). Z chrobáčika, červca *nopálového*, parazitujúceho na
stonkách opuncie, sa získavá farbivo karmín alebo košenila, žiaľ tak, že sa
tieto chrobáčiky sušia a pučia a tvoria tak základ pre červené farbivo. Používa
sa v kozmetických prípravkoch, napr. aj v drahých dámskych rúžoch. Však na
získanie 1 kg farbiva je treba 150 000 sušených chrobáčikov.

*Zaujímavosť*: Podľa legendy Huitzilopochtliho (v aztéckej mytológii, boh kmeňa
Aztékov), Aztékovia predpovedali, že ich nový domov bude umiestnený tam, kde na
ostrove rastie z kameňa kaktus *Nopál* a na jeho špičke sedí orol.

Aplikácia bylinky je na stránke prípravku
[Nopalin](/sip/#p/nopalin) a produkte [Slim
Formula](/sip/#p/slim-formula).

