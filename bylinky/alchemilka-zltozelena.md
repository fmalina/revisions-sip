Alchemilka žltozelená
=====================

#### Kontryhel obecný, Alchemilla xanthochlora ROTHM., Kontrihel (plášť Panny Márie, ženský plášť)

*Výskyt*: Rastie zväčša na vlhkých lúkach a pasienkoch, popri potokoch od nížin
až po horské oblasti. Je rozšírená na celej severnej pologuli.

*Kvitne*: Od mája do augusta (septembra); zber na počiatku rozkvetu.

*Zber*: Zbierame kvitnúcu vňať alebo len prízemné lístky. Sušíme prirodzeným
teplom, pri umelom teple najviac 45 stupňov Celzia, opatrne obracať (ľahko sa
drobí).

*Uplatnenie*: Vedecky sa uznáva použitie alchemilky pri hnačkových ochoreniach.
V tradičnej medicíne sa rastlinka používa vnútorne pri kašli, žalúdočno -
črevných ťažkostiach a ženských chorobách (tlmí nadmerné krvácanie počas
menštruácie, lieči biely výtok). Vonkajšie uplatnenie má pri kataroch ústnej
dutiny a nosohltana, výtoku, boľavých a mokvajúcich ekzémoch, rozdrvená
alchemilka sa prikladá na bodné a rezné rany. Základná aplikačná forma je
tinktúra, alebo odvar.

*Zaujímavosť*: Pretože listy alchemilky samovoľne vylučujú kvapky, domnievali sa
alchymisti, že pomocou tejto bylinky objavia *kameň mudrcov*, resp. videli v ňom
dôležitú surovinu na výrobu zlata. V období renezancie sa bylinke pripisovala
vlastnosť prinavrátenia ženám panenstva a oživenia ich krásy. Hildegarda z
Binderu (ranný stredovek) odporúčala vňať aj proti vredovitému zápalu v hrdle.

Aplikáciu bylinky nájdete v tinktúre
[Alchemilka](../tinktury/alchemilka) a
elixíroch [Feminan](../elixiry/feminan),
[Disbiosan](../elixiry/disbiosan) a
[Myorel](../elixiry/myorel).

