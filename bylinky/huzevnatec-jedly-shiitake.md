Húževnatec jedlý (Shiitake)
===========================

### Houževnatec jedlý, Lentinula edodes (Berk.) Pegler, syn.: Agaricus edodes Berk., Shiitake (shi – tak)

*Výskyt*: Húževnatec jedlý (Shiitake) je jedlá huba pôvodom z východnej Ázie. Vo
svete je veľmi obľúbená pre svoje využitie v kuchyni, hlavne v čínskej a v
ďalších orientálnych kuchyniach. Dnes sa už s úspechom pestuje aj mimo východnej
Ázii. Názov shiitake je prebraný z japončiny, kde výraz znamená *Shii huba*, čo
v nepresnom preklade znamená "rastúca huba na strome". Číňania jej hovoria
*xiānggū* (voňavá huba), alebo *dōnggū* (zimná huba). Húževnatec jedlý rastie na
mŕtvych pňoch (guľatinách, shii).

*Uplatnenie*: Podľa celého radu výskumov, shiitake pôsobí veľmi priaznivo na
ľudské zdravie a boli zistené mnohé liečivé účinky. V Japonsku je rozšírený
názor, že pravidelné užívanie tejto huby predlžuje život. Obsahuje okrem iného
pre ľudský organizmus všetkých osem nevyhnutných aminokyselín. Polysacharidy
(lentinin) s látkami bielkovinovej povahy (interferon a interkinin) majú význam
v imunitnom systéme organizmu. Zabraňujú množeniu vírusov a podporujú imunitné
reakcie tela. Výťažky z tejto huby znižujú deštrukčnú činnosť vírusu HIV na
bunku za súčasnej podpory imunity. Lentinin stimuluje T-bunky, ktoré zvyšujú
účinnosť makrofágov (buniek schopných pohlcovať cudzorodé materiály) majúcich
významnú úlohu pri riadení imunity. S shiitake boli dosiahnuté veľmi dobré
výsledky pri liečení zhubných nádorov (sarkómov - rakoviny), užíva sa tiež na
zníženie toxických účinkov chemoterapie a rádioterapie na zdravé tkanivá a
celkové posilnenie imunity. Dajú sa použiť i ako korenie do zeleninového jedla,
do polievok a náplní mäsových taštičiek. Bolo preukázané, že shiitake priamo
inhibujú mikróby *Candida albicans, Listeria monocytogenes, Mycobacterium
tuberculosis, Staphylococcus aureus, Steptococcus pneumoniae* a *Streptococcus
pyogenes*.

*Zaujímavosť*: Prvá písomná zmienka o pestovaní Shiitake je za života Wu Sang
Kwuang (dynastia Song 960 až 1127 n.l.). Počas dynastie Ming (1368 až 1644 n.l.)
lekár Wu Juei napísal, že huby môžu byť použité nielen ako potravina, ale ako
liečivé huby, ako liek na choroby horných dýchacích ciest, zlý krvný obeh,
pečeňové ťažkosti, vyčerpanie, slabosť a posilniť čchi (životnú energiu). Veril,
že sa zabráni predčasnému stárnutiu.

*Upozornenie*: V homeopatickej aplikácii sa odporúča používať ako liečivo
maximálne jednu hubu na osobu a deň.

Aplikácia huby je v produkte [Imunex](/sip/p/imunex/).

