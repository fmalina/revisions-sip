Slamiha piesočná
================

#### Smil písečný, Helichrysum arenarium, -

*Výskyt*: Rastie na piesočnatých pôdach a suchých trávnatých alebo kamenistých
svahaoch v nížinách až pahorkatinách; vyberá si slnečné a veľmi suché
stanovištia.

*Zber*: Predmetom zberu sú kvetné úbory - celé zväzky kvetov; zberajú sa za
začiatku kvitnutia v júni až septembri a to v celých zlatožltých zväzkoch s
krátkou stopkou do 1 cm. Sušíme ich rýchlo, prirodzeným teplom, zvyčajne v
malých zväzkoch na natiahnutých povrazoch, vhodné je tiež kvety rozložiť v
jednej vrstve a zabezpečiť prievan odspodu; správne usušené kvety musia mať
citrónovo - žltú farbu. Pri skladovaní nestláčame; patrí do dobre uzatvorených
obalov chránených pred svetlom.

*Uplatnenie*: Slamiha piesočná pôsobí na trávenie, tlmí nadúvanie, podporuje
vylučovanie žlče, sekréciu žalúdočnej šťavy a pankreasových enzýmov. Používa sa
pri vírusových a chronických zápaloch pečene, dolných ciest močových a
vyrážkach. Eliminuje riziko vzniku žlčníkových kameňov, zápalu žlčníka a
žlčovodov. Mierni kŕče, nadúvanie a posilňuje metabolizmus. Je vynikajúcim
doplnkom k detoxikačným kúram zameraným na očistu pečene, žlčníka a tráviaceho
traktu. Vhodný aj ako prevencia pred problémami s trávením.

*Upozornenie*: Vo všetkých prípadoch užívania nasleduje po 3. týždňoch 1. týždeň
pauza. Nie je určené pre deti do 3. rokov!

Aplikáciu bylinky nájdete na stránke čajoviny [Cholesterol](/caje/cholesterol).

