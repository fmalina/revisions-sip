Baza čierna
===========

#### Bez černý, Sambucus nigra L., Psia baza (bazička, bez)

*Výskyt*: Je ozdobný a užitočný ker, ktorý pochádza zo strednej a južnej Európy.
Rozšíril sa v svernej Afrike, vo Francúzsku. U nás rastie medzi krovím, na
okraji lesov a hájov, pri potokoch, okolo stavenísk a rumoviskách.

*Kvitne*: Od mája do júla.

*Zber*: Zbierame kvety v plnom rozkvete a plody. Kvety orezávame v suchom počasí
a prudko sušíme zavesené za hlavnú stonku na motúze. Chránime pred svetlom a
vlhkom. Mladé lístočky a výhonky sa zbierajú v apríli a máji, kvety v lete.
Druhá zelená kôra (zoškrabujeme na jar a jeseň) sa oddeľuje od sivej kôry a
dôkladne suší.

*Uplatnenie*: Výťažok z kvetov riedený vodou pôsobí močopudne a prečisťuje
organizmus, kým alkoholový macerát nemá účinok. Aj listy sa používajú ako
močopudný a potopudný prostriedok. Kvety, plody a kôra podporujú vylučovanie
moču a potu, ktoré sa zadržiavajú v organizme po prechladnutí a chrípke. Rovnako
sa odporúčajú na povzbudenie činnosti tráviaceho ústrojenstva a obličiek. Plody
majú mierne preháňavý účinok.

*Upozornenie*: Zvýšené množstvo draslíka v krvi (hyperkaliémia)

*Zaujímavosť*: Nálezy semien bazy čiernej boli v dobe kamenne a bronzovej, čo
svedčí o tom, že už v praveku slúžila ako potrava.

Aplikáciu bylinky nájdete v elixíre [Cardolen](/elixiry/cardolen) a
čajoch [Chrípka](/sip/caje/chripka), [Pre deti](/sip/caje/pre-deti) a [Veverský
čaj](/sip/caje/veversky).

