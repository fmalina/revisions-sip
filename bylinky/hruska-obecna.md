Hruška obyčajná
===============

### Hrušeň obecná, Pyrus communis subsp. Communis, Hruška

*Výskyt*: **Hruška** je plod ovocného stromu *hruška obyčajná*. Je to malvica.
Pochádza pravdepodobne zo strednej a východnej Európy a juhozápadnej Ázie, kde
je dodnes veľký výskyt. “Európska” *hruška* je jednou z najrozšírenejších
ovocných druhov mierneho pásma. Dva ďalšie druhy – *hrušky* *Nashi* (*Pyrus
pyrifolia*) a čínske *biele hrušky* *bai* (Bretschneider × Pyrus), sú najviac
rozšírené vo východnej Ázii. Archeologické dôkazy ukazujú, že *hrušky* "boli
zberané z divo žijúcich dávno pred ich kultiváciou," (podľa vedcov Zohar a
Hopf). Aj keď sú indície o náleze *hrušiek* v neolite a dobe bronzovej v
európskych lokalitách, spoľahlivé informácie o *hruške* a jej pestovaní sa
prvýkrát objavuje v dielach gréckych a rímskych spisovateľov (Theophrastus, Cato
starší a Plínius starší), ktorí popísali kultiváciu, pestovanie a vrúbľovanie
*hrušiek*, tak ako to poznáme dnes. Ako u jabloní aj *hrušky* majú veľký počet
hybridizovaných kultivarov (dokonca názvom prislúchajúce tej – ktorej krajine).
Tieto šťavnaté plody sa podľa obdobia dozrievania delia na letné, jesenné a
zimné. Letné *hrušky* sú najmenej trvanlivé, zimné *hrušky* vydržia najdlhšie.
Všeobecne sú však menej odolné na skladovanie ako jablká.

*Uplatnenie*: Nezanedbateľný je obsah vitamínu B a to hlavne pod šupkou.
*Hrušky* obsahujú okrem vitamínov najmä vápnik, fosfor a ľahko stráviteľné
cukry. Majú antibakteriálny, močopudný a posilňujúci účinok. Ich plody alebo
šťava sa používajú v ľudovom liečiteľstve pri obezite, močových kameňoch,
vysokom krvnom tlaku. *Hrušky* sú užitočné pri liečbe zápalu slizníc, kolitíde,
chronickom ochorení žlčníka, artritíde a dne. Sú tiež úspešné pri znižovaní
vysokého krvného tlaku, kontrole hladiny cholesterolu a zvyšujú kyslosť moču. Sú
dobré pre pľúca a žalúdok. Varené a pečené sa používajú proti kašľu a záduchu,
odvar zo sušených *hrušiek* proti hnačkám. *Hrušky* prečisťujú črevá (väčšina
vlákien je nerozpustná, čo *hrušky* predurčuje za jemné a dobré preháňadlo,
odstraňujú zápchu a iné poruchy trávenia). Vláknina z *hrušky* môže znížiť počet
rakovinových polypov hrubého čreva. Niektoré odrody obsahujú v dužine drobné
zrniečka, ktoré ľuďom s citlivými črevami a poruchami žlčníka (ak sa konzumujú v
surovom stave) spôsobujú ťažkosti. Plané *hrušky* majú liečivejšie vlastnosti
ako *hrušky* ušľachtilé. *Hrušky* majú malý obsah salicylátov a benzoanov a sú
preto odporúčané do stravy pre lezúňov a alergikov.

Aplikáciu extraktu nájdete na stránke produktu
[Zenthonic](../procvi/zenthonic).

