Kurkumovník dlhý
================

### Kurkuma, Curcuma longa, Kurkuma, (indický ďumbier, indický šafrán)

*Výskyt*: Kurkuma je jemne zomletá hľuza kurkumy dlhej, pestovanej v ekologicky
nezávadných oblastiach Indie a Číny. Má jasne žltú až oranžovú farbu vďaka
obsahu žltého farbiva kurkumín, ktorý sa používa nielen na zafarbenie jedál ale
i šiat v Indii. Po stáročia sa kurkuma používala na Východe ako liek a farbivo,
pripisujú sa jej magické vlastnosti; na mnohých ostrovoch Pacifiku sa nosí na
ochranu proti zlým duchom. Vo forme pasty sa v Indii používa, aj ako kozmetická
maska. Kurkuma je mierne aromatická, vonia korenisto a sviežo s náznakom
pomarančov a ďumbiera. Chutí štipľavo, horko a pižmovo. Tým, že farbou sa podobá
na šafrán, dodnes sa používa ako lacná náhrada šafránu, najdrahšieho korenia.

*Uplatnenie*: V ayurvédskom lekárstve sa používa ako diuretikum, čistí krv a
povzbudzuje trávenie. V Ázii sa berie kurkuma ako tonikum a je prostriedkom
proti poruchám pečene. Pridaná do olejov sa používa na ošetrenie kožných chorôb.
Má výrazné využitie pri povrchovom ošetrení. Tu sa používa ako antiseptikum.
Používa sa pri liečení opuchnutí pri výronoch. Znižuje pri týchto zraneniach
bolesť. Citlivosť na bolesť sa znižuje aj požívaním kurkumy napríklad v teplom
mlieku, v jedle. Veľmi dobre tiež čistí póry v koži. Inhalácia kurkumy pomáha
proti štikaniu a pri dýchacích problémoch. Prášok kurkumy zmiešaný s medom,
alebo ghí (prepusteným maslom) v pomere 1:1 napomáha pri kašli uvoľňovať hlien.
Kurkuma lieči aj žltačku - jedna lyžica kurkumy sa zmieša so štvrť litrom
bieleho jogurtu. Toto množstvo sa užíva každé ráno na lačný žalúdok (hodinu
predtým a hodinu potom sa nesmie nič jesť). Žlté farbivo v kurkume (kurkumín) má
antioxidačné vlastnosti, dokáže účinne potláčať životnosť buniek melanómu, vedie
tkanivo melanómu k sebazničeniu. Používa sa v malom množstve, aby dodala čerstvú
prenikavú chuť a vôňu zelenine, polievkam a chuťovkám alebo aby zafarbila ryžu.
Je nenahraditeľnou súčasťou koreniacej zmesy kari. V indickej kuchyni sa používa
takmer všade tam, kde sa používa soľ. Často je súčasťou horčicových zmesí.
Najnovšie sa zistilo, že významne podporuje mozgové kognitívne funkcie, najmä u
starších ľudí. Je to prírodný a veľmi účinný mozgový doping.

Aplikácia bylinky je na stránke produktu [Slim
Formula](/sip/p/slim-formula/) a [Forever Active
HA](/sip/p/forever-active-ha/).

