Ďumbier lekársky
================

#### Zázvor obecný, Zingiber officinale Roscoe, Zázvor

*Výskyt*: Ďumbier je silne aromatické korenie. Prvé poznatky o bylinke sú od
staroveku (Čína, India), odkiaľ pravdepodobne aj pochádza a na počiatku
stredoveku v Európe.

*Zber*: Čerstvý ďumbier (umytý a vysušený alebo dekortikovaný (*odstranenie
drevnatých a dužinatých častí*) a vysušený, vápnený alebo nevápnený) skladujeme
v chladničke zabalený, aby sa nevysušil a nestuchol. Takto vydrží niekoľko
týždňov. Dá sa aj zmraziť. Sušený ďumbier kupujeme v malom množstve a skladujeme
na tmavom a chladnom mieste. Osožnou náhradou je zaváraný koreň v sirupe alebo v
kyslom náleve.

*Uplatnenie*: Používa sa do sladkých pokrmov a zaváranín, ale aj do zeleninových
či mäsitých jedál ázijskej kuchyne. Takisto je výborný do osviežujúcich nápojov.
Výborný pomocník pri nevoľnosti pri cestovaní – stačí kúsok na žuvanie. Čerstvý
ďumbier (ľudovo nazývaný zázvor) je štipľavé korenie, pôsobí otepľujúco a je
základnou prísadou ázijskej kuchyne. Koreň si zaslúži väčšiu pozornosť než byľ,
keďže sa používa najmä podzemná časť tejto tropickej rastliny. Hoci si ďumbier
zachováva väčšinu svojich liečivých vlastností aj v sušenom stave, na použitie v
kuchyni je oveľa lepší čerstvý. Vedecký výskum potvrdil, že je použitie koreňa
pri funkčných poruchách žalúdkovo - črevného trektu, ako aj na liečenie
kinetózy. Keďže podporuje vylučovanie slín, využíva sa aj na podporu chudti do
jedla, kašli a prechladnutiach.

*Zaujímavosť*: Ďumbier je korenie s historicky doložiteľným "*vekom*" - v Číne
pred viac ako 5000 rokmi sa už pestoval a verili mu, že prináša šťastie. Na
Filipínach sa má za to, že má omladzujúce účinky. Žuvanie ďumbieru spoľahlivo
zabráni morskej chorobe.

*Upozornenie*: Výrazné kontraindikácie nie sú dokázané, avšak neodporúčame
aplikovať pri peptickom vrede, kolitíde, v tehotenstve ako aj pri hypertenzii. V
niektorých prípadoch môže vyvolať vyrážky (schopnosť silne prekrviť pokožku).

Aplikácia bylinky je na stránke čajov [MU](/caje/mu), v produkte [Slim
Formula](/sip/p/slim-formula/) a [Forever Active
HA](/sip/p/forever-active-ha/).

### 

