Divozel veľkokvetý
==================

#### Divizna velkokvětá, Verbascum densiflorum BERTHOL., Divizna (Petrova palica, svieca Panny Márie)

*Výskyt*: Rastie na okrajoch lesa, rúbaniskách, zrúcaninách. Divozel je veľmi
rozšírený vo všetkých oblastiach Európy s miernym podnebím. Uprednostňuje
ílovité pôdy.

*Kvitne*: Od júla do augusta.

*Zber*: Zbierame kvety a to spravidla ráno, kým sú kvety rozvinuté, prudko
sušíme na slnku alebo v rúre pri teplote maximálne 60 stupňov Celzia.

*Uplatnenie*: Sliz rastliny pôsobí utišujúco a zmierňuje bolesti. Má aj
protizápalové účinky vďaka harpagozitu a vervaskozitu. Kvety majú utišujúce
účinky na hruď a užívajú sa per orálne na zmiernenie záchvatov kašľa a
bolestivého podráždenia hrubého čreva. Kloktadlo tlmí bolesti hrdla a prečisťuje
chrapľavý hlas. Na vonok sa používa ako prostriedok na niektoré kožné choroby.
Ďalej sa používa pri zápaloch močových ciest, strate chuti do jedla,
zadržiavanie moču v organizme a nepravidelnej menštruácii. Kvet sa kedysi
používal aj na výrobu knôtov do lampášov a pekári kvitnúcimi stonkami
rozpaľovali pece.

*Zaujímavosť*: Divozel bol opradený mnohými povesťami. Starí Češi zasvätili
divozel najvyššiemu bohovi Perúnovi. Ľudová povesť videla v tejto bylinke posla
smrti - ak na hrobe vyrástol divozel, malo sa za to, že nebožtík je v očistci a
je ho možné vyslobodiť vykonaním púte do niektorého známeho miesta. Ren kto sa
obával počarovania, musel sa omyť odvarom z bylinky, aby sa zbavil zlých duchov.

*Upozornenie*: Nie je vhodné dlhodobé užívanie, ani odporúčať vysoké dávky
aplikácie.

Táto bylinka je použitá v tinktúre [Divozel,](/tinktury/divozel)
elixíroch [Cardolen](/elixiry/cardolen) a
[Respiran](/elixiry/respiran) a čaji [Siesta](/sip/caje/siesta).

