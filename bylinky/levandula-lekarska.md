Levanduľa úzkolistá
===================

#### Levandule lékařská, Levandula angustifolia MILL., Levanduľa (levendula, dulenka, levendula)

*Výskyt*: Obľubuje suché a teplé svahy. Pochádza zo západného Stredozemia a
vysádza sa vo vidieckych záhradách alebo sa pestuje na plantážach. Vo Francúzsku
sa po prvý raz objavila na lekárskych predpisoch v 14. stor.

*Kvitne*: Od júna do augusta.

*Zber*: Zbierame neúplne rozvinuté kvety alebo vňať krátko pred kvitnutím.
Sušíme rýchlo pri teplote 35 stupňov. Mladé lístočky a výhonky sa používajú
čerstvé. Kvety určené na destiláciu sa okamžite dopravujú na destilačnú stanicu.

*Pestovanie*: Seje sa včas na jar do pareniska, priesady sa vysádzajú v máji
alebo v júni v odstupe 30 až 40 centimetrov. Kríček ostáva na tom istom mieste
šesť až osem rokov. Rastlina je vhodná do skalky.

*Uplatnenie*: Kvety majú protikŕčové, žlčopudné a močopudné vlastnosti. Silica
má určité bektericídne účinky, pôsobí sedatívne na centrálnu nervovú sústavu a
antisepticky na kožu; znižuje krvný tlak, podporuje hojenie a ako masážny
prostriedok prekrvuje pokožku. Pôsobí ako účinný prostriedok proti všiam a
blchám; lieči svrab a odpudzuje komáre. Uplatňuje sa v liečbe neurotických
stavov, funkčných poruchách žalúdka, tráviaceho a vylučovacieho traktu. Silica
sa podáva tiež pri záchvatoch kašľa a nádchy. Lokálne sa aplikuje na sčervenenú
pokožku sedacieho svalu, povrchové popáleniny a štípance od hmyzu. Je vhodná ako
prísada do masážnych prostriedkov na "*dolámané telo*".

*Upozornenie*: Silicu treba užívať s mierou, lebo jej rôznorodé zloženie môže
mať nežiaduce komplikácie najmä na precitlivených jedincov a tehotné ženy.

Aplikáciu bylinky nájdete v tinktére
[Levanduľa](/tinktury/levandula) a čaji [Nervus](/sip/caje/nervus).

Photo (c) Havlis Milan

