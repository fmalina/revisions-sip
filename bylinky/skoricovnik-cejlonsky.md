Škoricovník čínsky
==================

#### Skořicovník čínský, Cinnamomum aromaticum Nees, syn. Cinnamomum cassia BLUME, Škorica

*Výskyt*: Pochádza zo západného pobrežia Indie a Srí Lanky, kde rastie divo.
Pestuje sa v mnohých krajinách s tropickým podnebím (Filipíny, Seychely,
Madagaskar, Vietnam, Antily).

*Zber*: Povrchová kôra, ktorá sa špeciálne zoškrabuje zo sedemročných vetví a
vyzerá ako zrolovaná trubička.

*Uplatnenie*: V liečiteľstve sa škorica aplikuje ako mierne afrodiziakum,
zmiešané s vanilkou, mandľami a žeň - šeňom. Podáva sa pri tráviacich problémoch
spojených s nadúvaním a kolikami, počas chrípky a prechladnutí. Nie je
zanedbateľný aj účinok antibakteriálny a antivírusový. V čínskej a indickej
medicíne sa podáva pri pečeňových a žalúdočných problémoch.

*Zaujímavosť*: Škorica je známa ako korenie už v Biblii a bola popísaná aj v
bylinárskej knihe čínskeho cisára Sen - Munga.

*Upozornenie*: Škoricové víno je vhodné konzumovať obozretne. Aj keď závažné
účinky a kontraindikácie neboli dokázané, predsa len neodporúčame podávanie
škorice v tehotenstve (silný uterotonik), a tiež pri horúčkových stavoch,
žalúdočných a črevných vredoch.

Aplikáciu bylinky nájdete na stránke čaje v [MU
čaj](/sip/p/mu/).

