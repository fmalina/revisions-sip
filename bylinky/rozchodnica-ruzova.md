Rozchodnica ružová
==================

#### Rozchodnice růžová, Rhodiola rosea (syn. Sedum roseum), Rozchodnica (Zlatý koreň)

*Výskyt*: Rastie predovšetkým vo vysokohorských oblastiach bývalého ZSSR (južná
Sibír, Ural, Zabajkalsko), Mongolska, Číny, západnej a strednej Európy a
Balkánu.  Na Slovensku ju nájdeme v Tatrách a v Malej Fatre, je však zákonom
chránená. Dá sa dobre pestovať zo semien alebo delením odrezkov.
Identifikovaných bolo okolo 200 druhov, známych je asi 20 druhov, napr. *R.
alterna, R. brevipetiolata, R. crenulata, R. kirilowii* a *R. sachalinensis.*

*Uplatnenie*: Ukazuje sa, že biostimulačný a adaptogénny účinok podporený
vedeckým výskumom, najmä v prípadoch dlhodobej záťaže, prevyšuje účinok ženšena.
Extrakt rozchodnice má tiež normalizujúci vplyv na hladinu glukózy v krvi, preto
ho možno použiť ako podporný prostriedok pri ľahkej forme cukrovky. Pretože
extrakt zabraňuje negatívnym reakciám vznikajúcim následkom stresu, má aj
gastroprotektívny účinok, čo znamená, že zabraňuje vzniku žalúdočných vredov.
Navyše extrakt aktivuje reparačné procesy v pečeni a normalizuje tvorbu žlče.
Zaujímavý je účinok na sluchový nerv. U pacientov s miernymi poruchami sluchu,
ktoré vznikli následkom nadmerného hluku, vykázalo podávanie extraktov z
rozchodnice výrazné zlepšenie. Indikačné využitie extraktov z rozchodnice je s
ohľadom na biologické účinky veľmi široké. Slúži ako stimulans centrálneho
nervového systému u chorých s neurasténiou, neurózami a depresiami, na zlepšenie
pamäti, vnímania, odstránenie podráždenosti a nepríjemných pocitov v srdcovej
oblasti, u pacientov v rekonvalescencii po chirurgických zákrokoch, ako pomocný
prostriedok pri liečbe parkinsonizmu, infekčných chorôb pečene a pohlavnej
impotencie psychického pôvodu. Zvyšuje sexuálnu aktivitu u mužov aj u žien,
pozitívne ovplyvňuje potenciu a pomáha predchádzať gynekologickým ťažkostiam.
Profylakticky sa aplikuje u ľudí, ktorých práca vyžaduje nadmernú psychickú
záťaž, alebo ktorí sú pri práci vystavení nadmernému hluku.

Zaujímavosť: Je obľúbenou rastlinou používanou v tradičnej medicíne východnej
Európy a Ázie, kde jej tonizujúce účinky sú známe približne 1200 rokov.
Posledných 35 rokov prebieha intenzívny výskum účinkov R. rosea v Rusku a
Škandinávii a aj keď celý výskum nie je ešte zverejnený, dostupná literatúra
potvrdzuje jej adaptogénne vlastnosti. V rokoch 1994-2001 sa vo Fínsku v Centre
pre agronomický výskum uskutočnil projekt podporovaný firmou Hankintatukku Oy a
vedený maďarským agronómom Bertalamom Galambosom. Na základe tohto výskumu boli
vyvinuté metódy kultivácie Rhodiola rosea a v oblastiach južného Fínska založené
plantáže a boli vyškolení pestovatelia.

Aplikáciu bylinky nájdete na stránke tinktúry
[Rozchodnica](../tinktury/rozchodnica), na stránke elixíru
[Vitalit](../elixiry/vitalit) a prípravku zdravej výživy
[Rhodiolin](../procvi/rhodiolin).
