Všehojovec štetinatý
====================

#### Eleuterokok ostnatý, Eleutherococus senticocus (RUPR. et MAXIM.) MAXIM., nesprávne Sibírsky ženšen (ženšeň chudoby, čertov ker)

*Výskyt*: Je veľmi rozšírený na ďalekom východe, kde rastie divoko a jednotlivo,
alebo tvorí súvislé podrasty tamojších lesov. Vyžaduje ľahšiu vlhkú, mierne
kyslú pôdu, v ktorej vytvára mohutný koreňový systém. Všehojovec pochádza z
východnej Ázie (Ďaleký východ) a z povodia riek Ussuri a Amuru - jeho domovom je
napr. Prímorský a Chabarovský kraj, Sachalin a Amurská oblasť Ruska, ďalej
Kórea, Japonsko a Čína. Má najsevernejší výskyt - okolo 50. st. severnej
zemepisnej šírky. Rastie v zmiešaných a listnatých lesoch, na lúkach a sutinách,
vždy na miestach chránených pred slnečným svitom, lebo neznáša priamy slnečný
úpal.   *Kvitne*: Kvitne začiatkom leta, kvety má podľa pohlavia svetlo žltej,
až naružovelej farby. Po ich odkvitnutí dozrejú do čiernych guľovitých bobulí.
Zber: Najcennejšie časti tohto kríčka sú korene. Tie sa rozprestierajú
horizontálne, nie príliš hlboko vo vrchných vrstvách pôdy. Ich zápach je silný,
aromatický, chuť pálčivá. Odtiaľ pochádza tiež ľudový názov "divoké korenie".
Hlavným predmetom zberu je koreň (Radix eleutherocox), ale v oblastiach
pôvodného výskytu sa využívajú aj iné časti rastliny. Koreň sa zberá hlavne na
jeseň, v septembri, až októbri.  *Uplatnenie*: Všehojovec je v podstate
stimulátorom organizmu, pôsobí hlavne ako rastlinné tonikum, adaptogén a
harmonizátor. Ako adaptogén nešpecificky zvyšuje obranyschopnosť organizmu proti
záťaži - stresu (fyzickému, psychickému, chemickému ai.), schopnosť vyrovnať sa
ľahšie so škodlivinami alebo nepriaznivými podmienkami prostredia. Prispievajú k
vytvoreniu súladu medzi duševnou a telesnou činnosťou, k zvýšeniu schopnosti
koncentrácie, telesnej výkonnosti a odolnosti a umožňujú prekonať únavu a stres.
Zlepšuje ostrosť zraku, potlačuje stresy, utlmené depresie, užíva sa proti
artérioskleróze, upravuje krvný tlak a tep. Pôsobí tiež preventívne proti
chrípke a skracuje jej priebeh. Znižuje a odbúrava krvný cholesterol a spomaľuje
sklerotizáciu ciev. Výťažok tiež mierne znižuje hladinu cukru v krvi a pôsobí
celkovo priaznivo pri cukrovke, má priaznivý vplyv na tvorbu enzýmov.
*Zaujímavosť*: Zdraví ľudia ho môžu používať ako prísadu do jedál a chorí najmä
v období rekonvalescencie. Sovietski lekári ho predpisovali na prevenciu
akútnych infekcií horných dýchacích ciest, na stimuláciu imunitného systému
posilnenia obrany proti infekciám a na stabilizáciu fyzického, zmyslového a
intelektuálneho výkonu. Veľmi vhodné sú pre športovcov vďaka svojmu
povzbudzujúcemu účinku. Zvýšia výkonnosť, športovec dosiahne lepšie výsledky,
nepocíti únavu ani vyčerpanie. Výhodou je, že nie sú zakázané ako dopingová
látka. Kvapky sú vhodné aj pre vodičov, ktorých čaká náročná a dlhá cesta.
*Upozornenie:* Neodporúčame užívať vo večerných hodinách (nespavosť), taktiež
nevhodné pre tehotné ženy a pre ľudí s vysokým krvným tlakom.  Aplikáciu bylinky
nájdete v elixíre [Hypnosan](/elixiry/hypnosan), tinktúre
[Všehojovec](/tinktury/vsehojovec) a produkte
[VitalMan](/sip/#p/vital-man).  ###

