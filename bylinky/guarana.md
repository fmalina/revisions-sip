Guarana
=======

### Guarana, Paullinia cupana (syn. crysan S., P. sorbilis), -

*Výskyt*: **Guarana** je popínavá rastlina (ker) pochádzajúca z povodia Amazonky
v Brazílii. *Guarana* je najznámejšia pre ovocie v tvare a veľkosti kávy. V
jazyku domorodých kmeňov znamená rastlina „veľký strom lesa“ a je doslova lesnou
lekárňou. Obsahuje asi dvakrát viac kofeínu ako je v kávových zrnách (asi 2 až
4,5% kofeínu v *guaranových* semenách v porovnaní s 1 až 2% v kávových zrnách).
Ako aj v iných bylinách obsahujúce kofeín odpudzuje patogény z bobule a semien.
Farba ovocia je od hnedej ku červenej farbe s čiernymi semenami.

*Uplatnenie*: *Guarana* sa používa v sladených a sýtených nealkoholických
nápojoch a je zložkou bylinkového čaju alebo je obsiahnutý v kapsulách.
Všeobecne platí, že Južná Amerika získava väčšinu kofeínu z *guarany*.
Laboratórne štúdie ukázali antioxidačné a antibakteriálne účinky a tiež
pôsobenie na zníženie tuku (v kombinácii s konjugovanou kyselinou linolovou).
Pôsobí na úbytok hmotnosti v zmesi maté, guarana a damiána. Plody *guarany*
obsahujú *guaranín*, ktorý pôsobí podobne ako kofeín, avšak jeho výhodou je to,
že v tele nepôsobí ako rozbuška s následnou únavou, ale uvoľňuje sa postupne a
tak dokáže telo povzbudzovať počas celého dňa. Dôležité je, že výťažok z
*guarany* je bohatý aj na obsah vitamínov (napríklad vitamínu C a vitamínov
skupiny komplexu B). Výťažok sa cení pre jeho schopnosť dodávať vitalitu a
energiu, pričom podporuje celý imunitný systém a regeneráciu organizmu. Jeho
užívanie sa odporúča všetkým, čo majú náročnú prácu a potrebujú povzbudiť
mozgovú činnosť. Únava, ospalosť a problémy s koncentráciou, ktoré trápia
napríklad študentov, či šoférov dokáže *guarana* tiež rýchlo odstrániť. Okrem
toho sa používa napríklad aj pri liečbe menštruačných bolestí, pri chudnutí,
alebo ako afrodiziakum. Taktiež sa ňou zvyknú liečiť tráviace problémy,
napríklad hnačka. Obrovskou výhodou *guarany* oproti kofeínovým nápojom je aj
to, že nie je návyková a nemá vedľajšie nežiaduce účinky.

*Zaujímavosť*: Slovo *guarana* pochádza z portugalského *guarana*, ktorá má svoj
pôvod v kmeni Sater-Mawei (*Sater-Maué*) – v preklade pre rastlinu Warana.
*Guarana* hrá dôležitú úlohu v brazílskej kultúre.

Upozornenie: Z nepriamych dôkazov pri nadmernej konzumácii energetických nápojov
z *guarany* (samostatne alebo v kombinácii s kofeínom a taurínom) môže nastať u
niektorých ľudí telesná slabosť až záchvat.

Aplikácia rastlinky je na stránke produktu
[Energy&Memory](/sip/#p/energy-memory).

