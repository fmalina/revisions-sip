Fialka roľná (trojfarebná)
==========================

#### Violka rolní, Viola arvensis MURRAY, Sirôtka (fialka trojfarebná, maceška)

*Výskyt*: Bylinka rastie na rumoviskách, úhoroch, medziach a opustených,
zanedbaných pozemkoch ako burina; dáva prednosť kyslej piesočnatej pôde. Vy
šľachtila z nej veľa odrôd, ktoré ozdobujú záhradky. Prvá zmienka o fialke
roľnej je zo 16. storočia. Vtedy sa ňou liečili kožné choroby a zápal pľúc.
Používanie však vyžaduje trpezlivosť, lebo účinky sa prejavia najskôr po dvoch
týždňoch.

*Zber*: Predmetom zberu je celá nadzemná časť v čase kvitnutia (máj až august).
suší sa v prievane prirodzeným teplom, alebo umelým do 50 stupňov Celzia bez
obracania. Skladujeme v dobre uzavretých nádobách v tme; je veľmi citlivá na
vlhko. Záhradné veľkokveté formy sú nežiadúcou prímesou a nezberajú sa.

*Uplatnenie*: Vedecké práce sa nezmieňujú o farmakologických účinkoch, avšak
napríklad nemeckí vedci zdôrazňujú, že ju úspešne využívajú na liečbu kožných
chorôb. Naopak ľudové liečiteľstvo pripisuje tomuto druhu viaceré blahodárne
účinky. Považuje ho za laxatívum, resp. depuratívum s preháňacími účinkami,
febrifugum proti horúčke, emetikum na dávenie, spazmolitikum proti kŕčom a
cikatrizancium podporujúce zjazvovanie tkaniva, teda aj jeho hojenie.

*Upozornenie*: Neodporúčame užívať koreň, ktorý môže vyvolať zvracanie.

Aplikáciu bylinky nájdete v elixíre [Lymfavit](../elixiry/lymfavit) a čaji
[Hlavabol](../caje/hlavabol).

