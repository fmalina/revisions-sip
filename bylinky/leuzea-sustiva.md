Leuzea šustivá
==============

#### Maralový kořen, Leuzea carthamoides L., Morali koreň

*Výskyt*: Leuzea je trváca, divoko rastúca bylina pôvodne pochádzajúca zo
studených oblastí Ďalekého východu. Vylúhovaný výťažok koreňa využívali už staré
prírodné liečiteľstvá pri odstraňovaní únavy a celkovej slabosti. V zimnom
období sa používal ako prostriedok zabezpečujúci posilnenie imunity organizmu.
Dnes sa táto rastlina pestuje na farmaceutické účely predovšetkým ako roborans a
celkové tonikum. Môžeme ju poznať aj pod názvom “Maralov koreň”. Tento názov je
odvodený od toho, že jej korene vykopávajú a s chuťou požierajú jelene marali.
Domovom leuzei šuštivej je východný Kazachstan, Mongolsko a územie ťahajúce sa
až k Bajkalu. Dospelá rastlina sa podobá na podliak so svetlo fialovým kvetom.

*Uplatnenie*: Podporuje reparačné procesy v tkanivách, po operačných zákrokoch
a zvyšuje odolnosť voči stresu, zlepšuje celkový stav organizmu, podporuje
výmenu bielkovín. Leuzea harmonizuje žľazy s vnútornou sekréciou, zvyšuje ich
účinnosť, preto je nutná pri ochoreniach slinivky, pečene, sleziny, ako pri
akútnych stavoch, obnovuje imunitný systém, pomáha pri liečbe lymfatických
uzlín, myomatóze maternice a fibróze prsníkov, znižuje hladinu cholesterolu a
cukru v krvi (cukrovka, cievne ochorenia). Naviac posilňuje činnosť pohlavných
žliaz, potenciu, upravuje menštruačný cyklus, nešpecificky zvyšuje odolnosť
celého organizmu,  zastavuje procesy psychického a fyzického starnutia
a podporuje trávenie a látkovú premenu, energetické využitie potravín. Je
nezastupiteľná pri odstraňovaní ťažkých kovov a kontaminujúce látky. Priaznivo
pôsobí na srdcový sval, hlavne pri rehabilitácii po infarkte a zvyšuje prietok
krvi, mierne aj krvný tlak. Źlepšuje mozgovú činnosť a činnosť centrálneho
nervového systému.

*Upozornenie*: Pri hypertenzii ťažkého stupňa je potrebné znížiť dávky, neužívať
pri ťažkých produktívnych psychózach, ťažších poruchách srdcového rytmu.

*Zaujímavosť*: Koreň leuzei používali Tatári ako afrodiziakum.

Aplikáciu bylinky nájdete na stránke tinktúr
[Leuzea](/sip/tinktury/leuzea) a
[Tonizačná zmes](/sip/tinktury/zmes-tonizacna) a tiež na stránkach elixírov
[Masculan](/sip/elixiry/masculan) a [Vitalit](/sip/elixiry/vitalit).

Photo (c) Harri Arkkio
