Benedikt lekársky
=================

#### Benedikt lékařský, Cnicus benedictus L., -

*Výskyt*: Rastie na suchých kamenistých lokalitách, okrajoch ciest a v
záhradách. Pochádza zo Stredomoria.

*Kvitne*: Od júna do júla.

*Zber*: Zbierame listy, a to viac krát do roka. Najskôr odrežeme len prízemné
listy vo výške asi 5 až 10 cm nad zemou. Neskôr režeme aj byľové listy a
nakoniec aj byľové vŕšky s kvetmi, ktoré s listami nesmieme pomiešať. Sušíme pri
teplote 30 stupňov.

*Pestovanie*: Darí sa mu vo vápnitej, mierne vlhkej pôde na slnečnej strane.
Semená vysievame postupne včaššie na jar do riadkov 30 cm až 50 cm od seba
vzdialených, aby rastlina mala dosť svetla. Plejeme pokiaľ porast nezmohutnie a
okopávame aj po zbere. Pestuje sa najmä v Taliansku a Španielsku.

*Uplatnenie*: Vedecky sa uznáva použitie benediktu pri nechutenstve a pri
tráviacich ťažkostiach, najmä pri pocite preplnenosti a plynatosti.

*Upozornenie*: Neodporúča sa pri alergii na astrovité byliny (arnika, rumanček,
myší chvost) - môže dôjsť ku alergickým reakciám.

Aplikáciu bylinky nájdete v tinktúre
[Benedikt](../tinktury/benedikt), elixíre
[Respiran](../elixiry/respiran) a [Pečeňovom](../caje/pecenovy-u-caj) - U
čaji.

