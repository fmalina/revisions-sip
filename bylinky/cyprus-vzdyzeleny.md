Cyprus vždyzelený
=================

#### Cypřiš, Cupressus sempervirens L., Cypriš

*Výskyt*: Pochádza z Orientu (zmienka je z 15. stor. pred n. l.) a pestuje sa v
celej stredozemnej oblasti. Často sa vysádza okolo cintorínov a plní funkciu
živého plota a vetrolamu. Starí Peržania a Gréci ho považovali za posvätnú
bylinku a pripisovali mu veľký význam v zádušnom kulte.

*Zber*: Ešte zelené, resp. nezrelé samčie plodonosné šišky a listy, ktoré sa
sušia.

*Uplatnenie*: Šišky sťahujú vďaka trieslovinám cievy. Oligomérové flavonoidy
chránia cievy a silica (predovšetkým z listov) má protikŕčové a antiseptické
účinky. Preto sa liečivé účinky osvedčili najmä pri príznakoch cievnej
nedostatočnosti (varixy, varikózne vredy, hemoroidy, krvácanie z maternice v
klimaxe), na hnačku, nočnú enurézu a potenie nôh. Listy sa odporúčajú na
záchvaty kašľa (bronchitída, chrípka, čierny kašeľ, astma).

*Upozornenie*: Silica sa môže užívať len na lekársky predpis.

Aplikáciu bylinky nájdete v čaji [MU](/caje/mu).

