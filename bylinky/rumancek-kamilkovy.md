Rumanček Kamilkový
==================

#### Heřmánek pravý, Matricaria chamomilla L., (rumanček kamilkový, Chamomilla recutita), harmanček, kamilka, bylina matiek

*Výskyt*: Rumanček pravý je liečivá rastlina z čeľade astrovité (Asteraceae). Rumanček pravý je jednoročná bylina vysoká 15 až 50 cm. Celá rastlina charakteristicky vonia. Stonka je priama, vetvená a lysá, málo olistená. Kvetné úbory tvoria zlatožlté trúbkovité a biele jazykovité kvety na predĺžených stopkách a sú usporiadané do laty. Kvetný úbor má žltý terč a kužeľovité, duté lôžko, priemerne 4 - 5 mm vysoké. Dôležitým poznávacím znakom oproti podobným kmeňom je skutočnosť, že kvetné lôžko je duté. Rastie ako poľná burina a na rumoviskách. V poslednej dobe sa pestuje i v poľných kultúrach. Nie je náročný na pôdu, preferuje hlinité pôdy s vyšším obsahom živín. Pôvodne výskyt zahŕňal južnú Európu a oblasť Stredomoria. V priebehu doby sa pestovaním postupne rozšíril i do iných teplejších oblastí Európy i do Ameriky a Ázie. V južných oblastiach sa pestuje v poľných kultúrach. Na Slovensku a v Česku rastie celkom hojne na celom území od nížin až do podhoria. Zber kvetov sa robí upraveným náradím - hrebeňom.

*Kvitne*: Kvitne od júna do septembra, plodom je nažka sotva 1 mm dlhá.

*Uplatnenie*: V liečiteľstve sa používa sušený kvet. Obsahuje silice s hlavnými zložkami chamazulén, bisabol, farnesen, matricín, kumaríny, flavonoidy a polyacetylénové zlúčeniny. Odvar či čaj z rumančeka pôsobí proti zápalovým chorobám, pri chorobách tráviaceho traktu, znižuje bolesť, hojí rany a bráni tvorbe jaziev. Je účinný pri zápaloch ústnej dutiny, očných spojiviek, pohlavného ústrojenstva, pomáha liečiť žalúdočné vredy. Silice zvyšujú vylučovanie žluče. Hojne sa využíva i v kozmetickom priemysle.

*Upozornenie* Niektorí ľudia sú na rumanček alergickí.

Aplikácia bylinky rumanček pravý je v čajoch [pre deti](../caje/pre-deti)...
