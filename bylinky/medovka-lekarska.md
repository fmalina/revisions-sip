Medovka lekárska
================

#### Meduňka lékařská, Melissa officinalis L., Medunka (rojovník, včelník)

*Výskyt*: Medovka lekárska pochádza z východného Stredozemia a pestuje sa najmä
v strednej a južnej Európe. Poznáme ju ako záhradnú kultúru na menších plochách.
Kedže ju včely zbožňujú, dostala po nich aj latinský botanický názov (melissa -
včela).

*Kvitne*: Od júna do augusta.

*Zber*: Zbierame listy alebo vňať ešte skôr ako rastlina kvitne, viackrát do
roka.

*Pestovanie*: Medovku pestujeme v mierne vlhkej piesčitej alebo
piesčito-hlinitej pôde. Vysievame do pareniska od polovice marca. Vysádza sa od
polovice mája alebo v septembri. Mladé rastliny sú citlivé na mráz. Odrezáva sa
asi 40 centimetrová vňať. Prvý zber v prvom roku rastu sa robí od začiatku až do
polovice júla, druhý koncom septembra či začiatkom októbra.

*Uplatnenie*: Viaceré výskumy potvrdili rôznorodé farmakologické vlastnosti
bylinky, z ktorých najväčšiu pozornosť zasluhujú sedatívne, spazmologické a
analgetické účinky. Pôsobí proti nespavosti, na štítnu žľazu, usmrcuje baktérie
a plesne. V Európe sa medovku odporúča vnútorne používať v najrozmanitejších
prípadoch. Upravuje tráviace poruchy (bolesti žalúdka, nadúvanie, nevoľnosť v
tehotenstve) aj nervové poruchy (nespavosť, melanchóliu, hystériu). Pôsobí proti
hučaniu v ušiach, závratom, mdlobám a búšeniu srdca.

*Zaujímavosť*: V staroveku sa bylinka tešila názvu "*radosť srdca*" pre údajné
posiľňujúce účinky srdca, bola považovaná za *elixír života* (Paracelsus). Do
Európy prenikli v roku 1661 ako "*karmelitánske kvapky*" a preslávili sa ako
medovkový protikŕčový alkoholový destilát. Už v 15. storočí sa pripravoval "*Eau
de Charme*", jeden z prvých parfumov.

Aplikáciu bylinky nájdete na stránkach tinktúry
[Medovka](/tinktury/medovka), stránke elixírov
[Neuren](/elixiry/neuren) a [Hypnosan](/elixiry/hypnosan) a stránke čajov
[Nervus](/sip/caje/nervus), [Pre deti,](/sip/caje/pre-deti)[Veverský
čaj](/sip/caje/veversky), [Hlavabol](/sip/caje/hlavabol) a stránke [Ušné
sviečky](/sip/#p/usne-sviecky).

