Zemežlč menšia
==============

#### Zeměžluč lékařská (okolíkatá), Centaurium erythraea Rafn., Antoryjka (cintória, hlístnik, kyrica)

*Výskyt*: Rastie na suchých stanovištiach teplejších, kamenistých a trávnatých
strániach, na rúbaniskách, na okraji borových lesov i na vresoviskách, od nížin
po subalpínske pásmo do nadmorskej výšky 1200 m.

*Kvitnutie*: Zemežlč kvitne v letných mesiacoch od júna do septembra.

*Zber*: Zbiera sa dvakrát do roka, v júni až auguste mladá zelená kvitnúca vňať
asi 5 cm nad zemou, aby prízemná ružica listov zostala neporušená. Z prvého
zberu je vňať kvalitnejšia.

*Uplatnenie*: Aplikujeme ju na ochorenia pečene a žlčníka, nechutenstvo, poruchy
trávenia. Vďaka obsahu horčín výrazne povzbudzuje tvorbu žalúdočných štiav a
zlepšuje trávenie. Používa sa pri chorobách žlčníku a žlčových ciest. Užíva sa i
pri krvných chorobách, kedy zlepšuje krvný obraz bielej zložky krvi.

*Zaujímavosť*: Latinské meno *Centaurium* je buď odvodené od kentaura Chirona,
ktorý vraj ako prvý poznal liečivosť byliny, alebo vzniklo zložením slov
*centum* = sto a *aurum* = zlato, vzhľadom k veľkej liečivosti byliny. Zemežlč
je aj prastarou magickou bylinou, jej dym vraj zaháňa hady a oberá čarodejnice o
kúzla. Rastlina je veľmi citlivá na kvalitu podložia a preto býva indikátorom
kvalitnej spodnej vody.

*Upozornenie*: Prekročenie odporučenej dávky môže najmä u detí vyvolať
nevoľnosť, kŕče a vracanie!

Aplikáciu bylinky nájdete na stránke čaje [Hlavabol](/caje/hlavabol).

