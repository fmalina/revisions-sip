Čajovník čínsky
===============

#### Čaj zelený, Camellia sinensis (L.) Kuntze (staršie názvy Thea bohea, Thea sinensis, Thea viridis) , Zelený čaj

*Výskyt*: **Čajovník čínsky** je vždyzelený ker z rodu čajovník. Jeho listy a
púčiky poskytujú čaj, ktorý obsahuje až 2,5 % kofeínu. Je to prastará kultúrna
rastlina, ktorá pochádza z južnej a juhovýchodnej Číny a priľahlých oblastí
Indie, Barmy, Vietnamu a Laosu, kde sa pestuje už celé tisícročia. Hoci sa
pestuje v trópoch celého sveta, najvýznamnejším producentom čaju stále zostáva
Čína, India, Srí Lanka a Japonsko. Prvé písomné zmienky o čaji poznáme z
tretieho storočia n. l. Mnohé legendy však rozprávajú o objavení čajovníka ako
rastliny, ktorá poskytuje „podivuhodný nápoj“ už v treťom tisícročí pred n. l.
Prvé celistvé opisy v známej klasickej knihe o čaji majstra Lu Jü pochádzajú z
Číny z obdobia dynastie Tchang (7. až 10. stor.). Postupom času rástla obľuba
čaju pre jeho výnimočnú chuť a blahodárne účinky nielen v Číne. Čaj sa čoskoro
stal významným obchodným tovarom a po pitnej vode druhým najobľúbenejšími
nápojom vôbec.

*Pestovanie*: Čajovník sa pestuje zo semien alebo odrezkov v subtropickom až
tropickom podnebí. Čajovník sa pestuje ako ker alebo strom na plantážach v
tropických a subtropických oblastiach v rôznych nadmorských výškach, od nížin až
po vysokohorské oblasti 2000 až 2500 m.n.m. Čajovníky pestované vo vyšších
oblastiach majú menšie listy, však väčšinou majú podstatne kvalitnejšiu úrodu.
Rozmnožujú sa pomocou semien alebo odrezkov. Semená sa pestujú v pareniskách a
po pol roku sa presádzajú na plantáže. Rezky sa presadzujú osem mesiacov po
zakorenení. Zhruba po dvoch rokoch sú kríky prvýkrát narezané a po troch rokoch
sú pripravené na prvú úrodu. Čajovník je pomerne nenáročná rastlina, dobre znáša
rôzne klimatické podmienky, vyžaduje veľké množstvo zrážok počas celého roka.
Možno ho pestovať aj u nás, keď sa na zimu poriadne prikryje, najlepšie slamou.
Rastie v rôznych pôdnych podmienkach, vhodná je však hlinito-piesčitá pôda, v
tuzemsku odporúčajú čajovník pestovať v rašeline, stále vlhkej pôde. Čajovník
nemá rád premokrenie a najradšej má polotieň. Dorastá nepestovaný do výšky 5 až
15 m (výnimočne aj 30 m), na plantážach sa však nenecháva dorásť do väčšej výšky
ako 1 meter, kvôli zberu lístkov. Kríky sa vysádzajú v dlhých, pravidelných
radoch.

*Úprava čaju*: Pri spracovaní Camellia sinensis sa uplatňujú v princípe dva
druhy procesov prípravy na konečný produkt a to:

* ***zelený čaj*** - proces spracovania ke nasledovný: čiastočné sušenie - naparovanie - stáčanie a vysušovanie - záverečné vypaľovanie
* ***čierny čaj*** - sušenie - stáčanie - fermentácia - záverečné vypaľovanie.

*Uplatnenie*: Zelený čaj (tiež známy aj ako Puerh sheng) je nápoj pripravovaný z
nefermentovaných čajovníkových listov. Čínsky čaj má lahodnú chuť a vôňu a veľmi
silné fyziologické účinky. V dôsledku značného obsahu trieslovín a aromatických
látok má napr. silnejšie účinky ako čierny čaj. Od čierneho čaju sa odlišuje
okrem zmyslových vlastností, čiže vzhľadu a akosti nápoja, aj celým výrobným
postupom. Zelený čaj sa vyrába z čajových listov, ktoré v priebehu spracovania
neprešli procesom fermentácie. V listoch obsiahnutý chlorofyl a triesloviny sa
nezmenili a hotový výrobok si tak ponechal prirodzenú farbu čajového listu.
Nápoj má silný osviežujúci účinok na organizmus, ktorý je vystavovaný vysokému
pracovnému výkonu alebo dlhodobej psychickej záťaži. Pre vysoký obsah kofeínu
odporúča sa pre prácu v noci. Jeho sťahujúci účinok je výrazný najmä v letných
horúčavách, kedy sa odporúča piť vlažný. Zabraňuje poteniu a potláča pocit
smädu. Pri užívaní zeleného čaju bolo tiež zaznamenané znížené riziko vývoja
rakoviny pažeráka, znižujú riziko mutácií v organizmu (aj pri súčasnom podávaní
liekov) a tlmí aktivitu prvokov v ústach, ktoré spôsobujú vývoj zubného kazu
človeka.

*Zaujímavosť*: Kvety čajovníka čínskeho majú bielu, niekedy ružovkastú farbu a
pozostávajú z piatich lupienkov. Rod Camellia bol pomenovaný podľa *Jiřího
Josefa Kamela* (*Camelius*), rodáka z Brna, ktorý pôsobil ako misionár na
Filipínach a v Číne. Bol známy zanietením pre botaniku, prírodovedu a samozrejme
šírením kresťanstva.

Aplikácia výťažku z bylinky je na stránkach produktov
[Chlesterol čaj](../caje/cholesterol),
[Telové sviečky](../sviecky/telove-sviecky),
[Slim Formula](../procvi/slim-formula),
[Smokerade](../procvi/smokerade) a
[MegaProtect 4Life](../procvi/megaprotect-4life).
