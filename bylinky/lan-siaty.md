Ľan siaty
=========

### Len setý, Linum usitatissimum L., -

*Výskyt*: Ľan siaty prevdepodobne pochádza z Prednej Ázie a pestuje sa v
krajinách mierneho pásma ako dôležitá liečivá, priemyselná a technická rastlina.
Darí sa mu najmä v hornatejších polohách a hlinitopiesočnatých pôdach. Semená
zbierame v júli až v auguste po dozretí.

*Uplatnenie*: Nedráždivé laxatívne (preháňavé), uvoľňujúce a upokojujúce účinky
súvisia s prítomnosťou slizu a mastného oleja. Zápar zo semien blahodárne pôsobí
na podráždenú sliznicu žalúdka a čriev, ale aj močové a dýchacie cesty.
Glyceridy mastných kyselín podporujú účinnosť vitamínu F (protiekzémové
vlastnosti kyseliny linolovej) a obklady zo semien rozširujú cievy a usmrcujú
baktérie. Ľan siaty sa odporúča ako nedráždivé preháňadlo na liečenie
spazmatickej kolitídy (bolestivého zápalu hrubého čreva). Okrem toho zmierňuje
príznaky zápalu močových ciest. Obklady pôsobia upokojujúco a odkrvujú.

*Zaujímavosť*: Ľan sa ako najstaršia textilná surovina pestoval na Strednom
východe už začiatkom neolitickej, resp. mladšej doby kamennej. V arabskej
medicíne sa ľanový olej osvedčil v liečbe črevných vredov a impetiga (infekčná
kožná choroba). Ľanová voda sa používala na dvore Ľudovíte XIV, lebo pôsobila
močopudne, zároveň upokojujúco a zabraňovala tvorbe obličkových kameňov.

Aplikácia bylinky je na stránke produktu [Choleston](../procvi/choleston).
