Arnika horská
=============

#### Arnika horská, Arnica montana L., Vredová zelina (závratový koreň, prha kozia)

*Výskyt*: Rastlina uprednostňuje kyslé a vlhké horské lúky, rúbaniská a
všeobecné zárasty s rašelinníkmi. U nás sa uvádza len v ČR, najmä vo výškach
1000 m až 1500 m, kde je úplne chránená. Na trh sa droga dostáva z divorastúcich
rastlín z Bavorska, severného Talianska a Balkánu.

*Zber*: Jednotlivé úbory sa odtrhávajú celé tesne pod kvetným lôžkom v mesiacoch
jún až august. Suší sa rýchlo v tenkých vrstvách, nesmie sa stláčať. Rovnaké
obdobie zberu ako aj manipulácia platí pre vňať. Podzemky s koreňmi sa
vykopávajú na jeseň (september - október) a rýchlo sa sušia v tieni umelým
teplom do 40oC.

*Uplatnenie*: Arnika sa odporúča na príznaky krehkých podkožných vlásočníc
(podliatiny a bodkovité krvné výrony), na úpaly (nie rozsiahle popáleniny).

*Upozornenie*: Prípravky sú na interné aplikácie veľmi nebezpečné pre deti!
Arnika horská je odporučená len na vonkajšie použitie. Vnútorné použitie bylinky
pri nesprávnom dávkovaní môže vyvolať bolesti brucha a hlavy a poruchy krvného
obehu.

Aplikáciu bylinky nájdete v tinktúre [Arnika](/tinktury/arnika).

