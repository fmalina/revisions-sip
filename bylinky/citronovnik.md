Citrónovník
===========

### Citronovník, Citrus limon, -

*Výskyt*: Citrón je plod citrónovníka. Plody citrónov sú tzv. hesperídiá
(*flavonoidy - sú známe vďaka svojim antioxidačným účinkom*) a sú vajcovitého
tvaru, veľkosti slepačieho vajca alebo väčšie. Môžu byť tmavozelené,
svetlozelené, až do žlta. Citrusy z radov citrónovníkov pochádzajú zo subtrópov,
ale je možné ich pestovať aj na Slovensku v miernom pásme a to v skleníkoch
alebo v byte. Vývoz z krajín India, Mexiko a Argentína tvorí 22 % svetovej
produkcie (2007).

*Uplatnenie*: Obsahujú veľké množstvo kyseliny citrónovej a vody, preto sa
používajú ako prírodné okysľovadlo do mnohých pokrmov alebo sa z nich získava
kyslá šťava (prirodzená asociácia na pojem citrón). Kyselina citrónová sa
používa pri fermentačných procesoch. V uzavretých priestoroch sa využíva jeho
schopnosť prevoňať miestnosť. Jeho vlastnosť je aj odstrániť mastnotu, bieliť
škvrny a dezinfikovať (tzv. d-Lemonén pôsobí ako insekticíd). Má antibakeriálne
schopnosti. Drevina má technické využitie. Ďalšie využitie má v aromaterapii,
alternatícnej medicíne a je vo veľkom množstve ľudových liečiv, dokonca vedci z
Ohio State University dokázali, že aróma citróna môže zlepšiť náladu a uvoľniť
organizmus. Šťavou z citróna so soľou (práškom do pečiva) vytvoríme jemné
brusivo - prostriedok na čistenie medeného riadu. Šťava može byť použitá na
zosvetlenie farby vlasov.

*Zaujímavosť*: Populárny vedecký experiment v školách zahŕňa pripojenie
elektródy do citróna - použitie ako batéria. Energia je schopná poháňať malý
elektrický motor. Treba podotknúť, že tieto experimenty tiež fungujú aj s inými
druhmi ovocia a zeleniny.

Aplikácia silice z citróna je v produkte
[Telová sviečka](/sip/sviecky/telove-sviecky).
