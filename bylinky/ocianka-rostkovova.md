Očianka Rostkovova
==================

#### Světlík lékařský, Euphrasia rostkoviana HAYNE., Ambróžka (potešenie očí, lešinka, zubová tráva)

*Výskyt*: Bylinka sa vyskytuje na krátko steblových lúkach, pastvinách,
preferuje piesčité a hlinité pôdy vlhké až vysýchavé, málo až stredne výživné,
bohaté na minerálie, slabo kyslé. V naších podmienkach v minulosti dosť
rozšírená bylinka, v posledných desaťročiach ubúdajúca; najrozšírenejšie oblasti
sú od pahorkatin po horské oblasti, rastie však ojedinele aj na nížinách.
Nájdeme ju aj na Filipínách, Borneu a Novej Guineji, na východe po Ural, južnej
Francii, severnom Taliansku a v strednej časti Balkánu. Druh Euphrazie má viac
ako 150 typov.

*Kvitne*: V mesiaci júl až september.

*Zber*: Predmetom zberu je vňať. Suší sa v tieni a dobre vetranom mieste v 10 cm
vrstvách. Často obraciame. Teplota nesmie prekročiť hodnotu 40 stupňov Celzia.
Môžeme sušiť aj "*dole hlavou*" v malých zväzkoch na povale za neustálej
kontroly, lebo veľmi ľahko začne plesnivieť.

*Uplatnenie*: Priaznivo pôsobí pri únave očí a pôsobí preventívne proti očným
chorobám. Aplikáciu uplatňujeme pri zhoršovaní sa zraku. Ďalšie je účinky patria
do kategórie priaznivo pôsobiace pri tráviacich problémoch a má priaznivé
protialergické účinky, napr. pri sennej nádche. Bylinka sa spracováva v
macerátoch ako aj v sušine vo forme čajoviny. Je možné ju podávať aj tehotným
ženám, dojčiacim a aj malým deťom.

*Zaujímavosť*: Očianka rostkovova je stará liečivá bylinka, používaná v
staroveku na liečenie zápalov viečok a spojiviek. V starej magickej praxi sa
očianka nosila na posilnenie duševných síl a dokonca *predurčovala* vyvolanie
jasnovidectva.

Aplikáciu bylinky nájdete na stránke tinktúry
[Očianka](/tinktury-jednobylinkove/ocianka).

