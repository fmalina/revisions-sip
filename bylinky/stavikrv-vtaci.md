Stavikrv vtáčí
==============

#### Truskavec (Rdesno) ptačí, Polygonum aviculare L., Truskavec (vtáčie rdesno, krvnica, chrustavec)

*Výskyt*: Rastlinka je veľmi premenlivá; u nás rozlišujeme štyri druhy. Všetky
obľubujú ubitú, ušliapanú pôdu; nachádzajú sa na vlhkých aj suchých
stanovištiach. Rastú pozdĺž komunikácií na piesočných a hlinitých pôdach, často
ako burina na poliach a blízko ľudských osídiel.

*Zber*: Predmetom zberu je vňať (jún až október) a zriedka aj koreň (august až
október); odrezáva sa celá nadzemná časť, alebo sa rastlinka vytrhne celá.
Materiál je mierne náchylný na zaparenie a pri sušení sa drobí. Sušíme ho v
tenších vrstvách (10 cm až 15 cm) na vzdušnom mieste do teploty 45 stupňov.
Schne pomerne rýchlo i bez obracania. Droga si musí zachovať pôvodnú farbu
materskej rastlinky. Nemá pach a chutí troška zvieravo.

*Uplatnenie*: Vedecky sa uznáva vnútorné použitie vňate stavikrvu vtáčieho pri
ľahkých kataroch respiračného traktu, ale aj vonkajšie aplikácia pri zápale
slizníc v ústnej dutine a nosohltane. Tradičná medicina využíva okrem iného vňať
aj na zmiernenie krvácania a na odvodnenie.

*Zaujímavosť*: Lekár Dioskurides chválil bylinku pre účinky pri "chrlení krvi",
červienke a cholere.

Aplikáciu bylinky nájdete na stránke tinktúry
[Čistiaca zmes](../tinktury/zmes-cistiaca),
[Obličková zmes](../tinktury/zmes-oblickova-ledvinova)
a v čaji [Pre pánov](../caje/pre-panov).
