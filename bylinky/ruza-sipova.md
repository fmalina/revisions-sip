Ruža šípová
===========

### Šípka, Rosa Canina L., Psie bobule (šípka, šípkový ker)

*Výskyt*: Ruža šípová je známa v celej Európe, svernej Afrike a na Strednom
východe. Rastie v nížinách i vo výšších polohách a vyhľadáva lesné podrasty a
okraje ciest. Ružu šípovú poznali už stredovekí Gréci ako prostriedok so
sťahujúcimi účinkami a proti hnačke. Šípky (plody) údajne pôsobili aj proti
besnote a tak im je daný ľudový názov psie bobule. Arabi zasa využívali hálku -
guľovitú hrčku na listoch ruže spôsobenú škodlivým hmyzom - pripisovali jej
adstringentné a povzbudzujúce účinky.

*Uplatnenie*: Ruža šípová sa používa proti hnačke, na tráviace poruchy,
krvácajúce ďasná, zápal močového mechúra a asténiu (celkovú telesnú slabosť).
Vyvažuje nedostatok vitamínu C a uľahčuje priberanie na hmotnosti. Má aj
povzbudzujúce účinky. Obsahuje (čerstvá) až 1 % vitamínu C a provitamíny A
(karotenoidy), ďalej obsahuje aj taníny (prokyanidíny B1, B2, B3, B4 a
katechíny), cukry, kyselinu citrónovú a jablčnú, pektín, silice, D - sorbitol,
veľmi účinný glykozid a vanilín v nažkách. Šípky sú aj zdrojom provitamínu P.

*Upozornenie*: Vzhľadom na stratu vitamínu C počas tepelnej úpravy by sa šípky
mali konzumovať v čerstvom stave a nevariť dlhšie ako päť minút.

Aplikácia rastlinky je v čaji [Šípkový](/sip/p/sipkovy-caj/).

