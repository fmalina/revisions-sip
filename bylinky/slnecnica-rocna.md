Slnečnica ročná
===============

### Slunečnice roční, Helianthus annuus L., Slnečnica

*Výskyt*: **Slnečnica ročná** je jednoročná rastlina pôvodom zo Severnej
Ameriky, patriaca do čeľade astrovité (*Asteraceae*) s veľkým súkvetím. Stonka
môže dorásť až do výšky 3 metrov, súkvetie (úbor). Koreňový systém *slnečnice*
je mohutný, bohato rozkonárený, hlavný kolový koreň preniká do hĺbky 1,5 m a
viac, čo umožňuje rastline prijímať vodu a živiny z hlbších vrstiev pôdy a dobre
odolávať suchu. Kvety sú dvojakého druhu; výrazné jazykovité kvety, umiestnené
na kružnici na okrajovej časti úboru bývajú žlté, niekedy až oranžové alebo
prechádzajú do hneda. Tieto kvety sú však sterilné a slúžia na prilákanie
hmyzích opeľovačov. Druhé, trubkovité kvety, sú vo vnútornej časti úboru.

*Uplatnenie*: *Slnečnica* je známa svojimi chutnými semienka. Z hľadiska
svetovej produkcie olejnín po sóji, bavlníkovom semene a plodoch podzemnice
olejnej je najvýznamnejšou olejninou. Jej význam spočíva predovšetkým v
poskytovaní vysoko kvalitného, dieteticky hodnotného oleja, využívaného ako
technického, ale najmä stolového oleja. Vysokú výživnú hodnotu má najmä pre
vysoký obsah esenciálnej kyseliny linolovej (až 70 %), obsah lyzínu a metionínu
v bielkovinách a pre prítomnosť karotenoidov. V ľudskom organizme majú
antikarcinogénne účinky, znižujú hladinu cholesterolu v krvi. Nezanedbateľný je
význam *slnečnice* pre živočíšnu výrobu, kde poskytuje veľmi cenné a hodnotné
krmivo vo forme výliskov a siláže.

*Zaujímavosť*: Prvý známy príklad plne domestikovanej *slnečnice* bol nájdený v
Tennessee a datuje sa do rokov 2300 pred n.l. Inkovia používali *slnečnice* ako
podobnosť svojho *Boha Slnka*. Semená boli dovezené do Európy v 16. storočí.
Ďalšou zaujímavosťou je otáčanie za slnkom, čiže *heliotropismus*, je to známy
jav, ktorý sa o *slnečnici* traduje. V skutočnosti sa vyskytuje len u pukov
(nerozvinuté kvetenstvo). Pri východe slnka sa všetky *slnečnice* v tejto
životnej fáze natáčajú na východ a postupne "*putujú*" po oblohe na západ. V
noci sa opäť vracajú na východiskové pozície. Predpokladáme, že
pripomínať *slnečnice* ako inšpiračný materiál pre obraz Van Gogha je liatie
vody do mora.

Aplikácia rastlinky je na stránke Slniečkový čaj.

