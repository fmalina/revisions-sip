Blahovičník guľatoplodý (Eukalyptus)
====================================

### Blahovičník, Eucalyptus Globulus, -

*Výskyt*: Eukalypty majú svoj domov v Austrálii a východnej časti Indonézie.
Dnes však niektoré druhy rastú aj v mnohých ďalších subtropických oblastiach
sveta. V Austrálii sa udomácnilo asi 70% druhov eukalyptu. Žiadny iný kontinent
tak nedominuje v jednom druhu stromov.

*Uplatnenie*: Výskum v Rusku naznačuje, že niektoré druhy pôsobia proti vírusom
chrípky, iné proti malárii alebo sú veľmi účinné proti baktériám. V tradičnej
medicíne pôvodných obyvateľov Austrálie sa listy používali ako obklady na
akékoľvek rany alebo zápaly a rôzne výluhy sa využívali aj vnútorne (dnes sa na
domáce použitie neodporúča). Eukalyptové silice sa používajú v rôznych
prípravkoch (masti, kloktadlá). Vlastnosti rôznych druhov eukalyptu sa mierne
odlišujú, ale čo je dôležité – všetky vykazujú antiseptické vlastnosti. Väčšina
druhov Eukalypty sú rýchlo rastúce a majú veľmi tvrdé drevo, ktoré sa používa v
priemysle. Listy eukalyptu sú krmivom pre koaly a iné vačkovce. Pre iné druhy sú
listy stromu toxické, ale aj koaly radšej jedia listy staré, lebo koncentrácia
toxínov je v mladých výhonkoch a listoch. Je to veľmi aromatická, mentolovo
voňajúca rastlina, ktorá prekrvuje, lokálne sťahuje a zlepšuje priedušnosť
pokožky. Používa sa na liečbu plesní. U niekoho môže dôjsť k alergickým reakciám
s následnými ekzémami. Blahovičníková silica je vhodná aj na lámavé a veľmi
jemné vlasy, ktoré spevní a zväčší ich objem. Unaveným vlasom dodá lesk.
Vyživuje, prekrvuje a regeneruje vlasovú pokožku. Blahovičník zbavuje organizmus
precitlivenosti. Je dobrý pri melanchóliách, stavoch vyčerpanosti a duševných
poruchách.

*Zaujímavosť*: Veľké vetvy eukalyptu občas klesnú k zemi, popadané konáre sú
„dobrým“ základom pre lesné požiare, ale samotným stromom eukalyptus požiare až
tak neblížia (oheň nahrieva škrupiny semien, ktoré prasknú a začína proces
obnovy). Jeden druh - eukalyptus kráľovský – je zaujímavý tým, že je najvyšší
listnatý strom. Tento najtypickejší vždy zelený austrálsky strom, dorastá do
výšky až 100 metrov. Za najvyššie dnes rastúce sa považujú dva obrie stromy
druhu eukalyptus kráľovský. Jeden z nich rastie pri vrchu Baw Baw v Austrálskom
štáte Victoria (vysoký 106 metrov) a druhý v doline rieky Styx v Tasmánii
(vysoký 98 metrov). Ich vek sa odhaduje na 350 až 400 rokov. Názov pochádza z
podobnosti uzavretého kalicha, ktorý „skrýva“ semená a z gréčtiny sa uvádza
preklad *ευκάλυπτος*: *ευ* – krásne a *κάλυπτος* - dobré, skryté.

Aplikácia rastliny je na stránke
[Telové sviečky](/sip/sviecky/telove-sviecky) a
[Ušné sviečky](/sip/sviecky/usne-sviecky) a v produktoch
[Aloe First](/sip/produkty-FLP/aloe-first) a
[Aloe Heat Lotion](/sip/produkty-FLP/aloe-heat-lotion).
