Pamajorán obyčajný
==================

#### Dobromysl obecná, Origanum vulgare L., Origanum majorana L., Origanum onites L., Dobrá myseľ (červený čaj, divá majoránka, pastiersky tymian)

*Výskyt*: Pamajorán obyčajný (oregano) sa často zamieňa s majoránom záhradným,
ktorý u nás divo nerastie. Odkiaľ sa bylinka objavila v našich končinách nie je
vedecky dokázané, ale o jeh liečivých účinkoch niet pochýb. Rastie hojne na
slnečných stráňach, medzi krovím a vo svetlých lesoch.

*Kvitne*: Od júna do augusta.

*Zber*: Zbierame kvitnúcu vňať, alebo len kvetné vŕšky v plnom rozkvete. Sušíme
riedko rozložené alebo vo zväzkoch pri teplote 35 stupňov.

*Uplatnenie*: Výskumy potvrdili schopnosť tymolu a karvakrolu pôsobiť proti
kŕčom, baktériam a plesniam, čo sa využíva najmä v liečbe pľúcnych a tráviacich
chorôb. Kvitnúce vrcholčeky sa lokálne odporúčajú ako podporná liečba na
zmiernenie bolestí a podráždenú pokožku, resp. svrbiacu kožu, ale aj na nádchu,
bolesti v krku a chrapľavý hlas, lebo odľahčuje odhlieňovanie. Vnútorne sa ešte
používa na podporu trávenia a liečbu zápalu priedušiek.

*Upozornenie*: Silica sa nesmie užívať, lebo vo vysokých dávkach sa prejavuje
neurotoxicky a vyvoláva kŕče.

Aplikáciu bylinky nájdete v elixíre [Hypnosan](/elixiry/hypnosan).

