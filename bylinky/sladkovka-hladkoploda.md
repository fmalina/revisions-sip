Sladkovka hladkoplodá
=====================

#### Lékořice lysá, Glycyrrhiza glabra L., Sladké drievko (cukrové drievko, sladké korenie)

*Výskyt*: Sladké drievko je jednou z najstarších drog na svete; uvádza sa už v
egyptských papyrusoch; druh pochádza z južnej Európy a Blízkeho Východu; divo
rastie na polostepných stráňach. Dovážané obchodné druhy sú najmä zo Španielska,
Ruska (Ural), Číny, Talianska a líšia sa formou úpravy a vlastnosťami.

*Zber*: Predmetom zberu bývajú korene a koreňové výbežky; vykopávajú sa najskôr
po treťom roku vegetácie (september a október), keď rastlinky zhadzujú listy. Po
rýchlom omytí sa olúpu a sušia pri teplote do 30 stupňov. Drogu treba skladovať
v dobre uzatvorených obaloch a chrániť pred svetlom; ľahko ju napáda hmyz.

*Uplatnenie*: Z pokueov vyplynulo, že rastlina pôsobí proti zápalom. Vďaka
prítomným steroidom má hormonálne (estrogénne) účinky, upravuje úeristaltiku
čriev, podporuje sekréciu žalúdočného hlienu, čím sa zabraňuje vzniku
žalúdkových vredov. Glycerizin účinkuje proti vírusom a mikróbom a zároveň
zvyšuje imunitu organizmu. Lokálne oslabuje symptómy hemoroidov a kožných
zápalov; ako dezinfekčná voda zmierňuje bolesti ústnej dutiny a hltana.
Nechýbajú jej ani vlastnosti sladidla. Ako surovina sa uplatňuje nie len vo
farmaceutickom priemysle, ale aj cukrárstve, pivovarníctve a v lehovarníctve. U
nás je známa vo výrobku *pelendrek*.

*Upozornenie*: Dlhodobé užívanie nie je vhodné; treba sa poradiť s lekárom.
Denná dávka je odporučená 5 g prášku, alebo 8 g vylúhovaného preparátu. Do
nápočtu gramáže treba započítať aj iné formy jej spracovania (čaje, maceráty a
pod.)

Aplikácia bylinky je na stránke čajoviny [Bronchiol](/caje/bronchiol),
[Nekašel](/caje/nekasel) a [Žalúdok a črevá](/caje/zaludok-creva).

