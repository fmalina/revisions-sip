Jahoda lesná (obyčajná)
=======================

#### Jahodník obecný, Fragaria vesca L., Jahodník (lesná jahoda, zemnica)

*Výskyt*: Je rozšírená v celej Európe, v Ázii, v severnej Afrike a v Amerike.
Rastie v ihličnatých a listnatých lesoch na slnečných miestach. Jahodu poznali
už starovekí Gréci a Rimania. V 15. stor. sa z jahody stal "zázračný všeliek",
ale o storočie neskôr sa zo zázračnej byliny stala liečivvka a používa sa
dodnes.

*Kvitne*: Od mája do júna.

*Zber*: Zbierame mladé listy v čase kvitnutia alebo koreň a celé plody.

*Uplatnenie*: Má sťahujúce a močopudné účinky, ktoré jej dodávajú taníny a
pôsobia proti hnačke. Vďaka prokyanidovým derivátom v podzemku zasa chránia
cievy. Podzemné časti rastliny sa odporúčajú aj na liečbu miernej hnačky a ako
hygienická ústna voda na výplachy. V liečiteľstve sa rastlinka odporúča aj na
zápchu, skorbut, dnu, tuberkulózu, arteriosklerózu, pletoru (rozmnožovanie
plyzmy a krviniek) a nízky tlak. Jahodovým kúpeľom sa pripisuje povesť
krášliaceho prostriedku.

*Zaujímavosť*: Jahody boli predmetom povier, ako napríklad deti, ktoré chodili
do lesa na jahody, museli prvé tri plody obetovať *dušičkám*. Tento zvyk
pochádzal pravdepodobne zo stredoveku, kedy sa prinášali obety lesným duchom.
Iná povera nedovolovala žiadnej matke, ktorej zomrelo dieťa, jesť jahody,
pretože by ich *ujedala dieťaťu v nebi*.

*Upozornenie*: Listy pestovaných druhov nezbierame; precitlivelí jedinci môžu po
jahodách dostať žihľavku; tiež neodporúčame jesť pri ľadvinovej kolike.

Aplikáciu bylinky nájdete na stránkeproduktu
[Zenthonic](../procvi/zenthonic), čajov
[Hepatik,](../caje/hepatik) [Pozdrav ze Křtin](../caje/pozdrav-ze-krtin) a
[Siesta](../caje/siesta).

###
