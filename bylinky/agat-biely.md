Agát biely
==========

### Trnovník akát, Robinia pseudoacacia, Agát

*Výskyt*: **Agát biely** je strom alebo ker s hnedými, tŕnistými konármi a
neskôr sivou, popraskanou kôrou. V pazuchách mladých výhonkov vyrastajú ovisnuté
strapce bielych kvetov, ktoré príjemne voňajú. Plod je sploštený struk s hnedými
semenami. *Agát biely*, ktorého pôvodnou domovinou je Severná Amerika, bol v 17.
storočí dovezený do Francúzska, odkiaľ sa rozšíril do celej Európy. Vysádzal sa
na chudobných, piesočnatých a kamenistých pôdach, kde pomerne rýchlo rastie a
poskytuje tvrdé a ťažké drevo. Až neskôr sa zistilo, že je to drevina, ktorá sa
agresívne rozširuje vďaka semenovým výtrusom a potláča ostatné porasty. Jeho
korene vylučujú do pôdy toxické látky (tzv. alelopatie) v konkurenčnom boji
proti okolitým rastlinám. V jeho susedstve se nedarí žiadnej inej prirodzene u
nás rastúcich rastlín ani drevine s výnimkou bazu čierneho spolu s lastovičníkom
väčším – a to je dôvod, prečo *agát* tvorí monokultury.

*Uplatnenie*: Prvoradý význam majú porasty *agáta bieleho* pre včelárstvo.
*Agát* zlepšuje štruktúru pôdy, pričom sám je málo náročný na pôdne podmienky.
Ďalšou prednosťou je rýchly rast a prírastok drevnej hmoty v mladosti. *Agát* má
málo škodcov a je odolný voči chorobám. Je odolný voči priemyselným exhalátom.

*Zaujímavosť*: Okrem kvetov sú všetky ostatné časti *agáta* značne jedovaté.
Príznakmi otravy je slinenie, nevoľnosť, hnačka, bolesť hlavy, srdcová slabosť,
pokles tlaku, kŕče, ochrnutie a smrť. V prípade otravy treba ihneď zabezpečiť
prvú lekársku pomoc. To platí aj pre kone, ak skonzumujú *agát*, objavuje se u
nich nechutenstvo, skleslosť, hnačka, kolika, slabosť a srdečná arytmia.
Príznaky se obvykle objavia do hodiny od prehltnutia a pomoc veterinára je
nevyhnutná.

Picture (c) agat.flog.pravda.sk

