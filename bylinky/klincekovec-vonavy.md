Klinčekovec korenný
===================

### Hřebíček vonný, Eugenia caryophyllata Thumb. L., syn. Syzygium aromaticum, Klinček (hrebíček)

*Výskyt*: Klinčekovec voňavý je vždyzelený tropický strom, pôvodom z Moluckých
ostrovoch. Pestuje sa v Zanzibare, na Madagaskare, v Západnej Indii a v celom
rade indomalajských ostrovov.

*Kvitne*: Kvitne dvakrát do roka. Kvety sú biele s mäsovo červeným kalichom.
Plod je vajcovitá bobuľa obsahujúca jedno alebo dve semená.

*Uplatnenie*: Klinčeky sa považovali za všeliek po celé stáročia. V Číne sa
používali v období dynastie Han na vyplachovanie úst, čo miernilo bolesti zubov.
Klinčeky majú výraznú vôňu osobitného charakteru, korenistú a štipľavú chuť. Sú
koreninou aj liečivom. V zubnom lekárstve sa klinčekový olej používa ako
významné antiseptikum. Používajú sa na prípravu horkých žalúdočných likérov,
vareného vína, známeho slovenského hriateho, punčov, ovocných štiav a kompótov.
Aromatizuje sa ním zavárané ovocie. Používajú sa aj do červenej kapusty, pri
príprave bravčového, baranieho mäsa, diviny, do tmavých mäsových štiav, pri
nakladaní sleďov. Spolu s cibuľou a kalerábovým listom zjemňujú chuť kyslej
kapusty. Sú vhodné tiež k hubám a mäsovým rôsolom. Dávajú lahodnú chuť tlačenkám
a paštétam z diviny.

*Zaujímavosť*: Urodzení mohli hovoriť s cisárom len vtedy, keď si navoňali dych
požutím klinčeka. Poznali ich aj starí Rimania. V stredoveku boli uznávaným
korením proti epidémiám. Klinčeky by mali stále nosiť tí, ktorí veria na ochranu
pred ohováraním. Náhrdelník z klinčekov, navlečených na čiernej niti, sa vešal
na kolísku dieťaťa, aby bolo v bezpečí.

Aplikácia bylinky je v protiparazitickom produkte
[ParaProteX](/sip/#p/paraprotex) a čaji [Aloe Blossom
Herbal](/sip/#p/aloe-blossom-herbal-tea).

