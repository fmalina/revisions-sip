Podbeľ liečivý
==============

### Podběl obecný, Tussilago farfara L., Podbiel (podkovka, konské kopyto, matkino líčko)

*Výskyt*: Bylinka hojne rastie na vlhkej, najmä hlinitej a zväčša voľnej pôde,
ale tiež na poliach a v priekopách. Je rozšírená v celej Európe a v Ázii a to od
nížin až do horského stupňa.

*Zber*: Zbierame listy a kvetné úbory ihneď po rozkvete. Sušíme riedko rozložené
pri teplote 35 stupňov Celzia. Schnú pomaly.

*Uplatnenie*: Vedecky sú dokázané aplikácie, z ktorých sú rozšírené najmä pri
chorobách dýchacích ústrojov, napomáha látkovej výmene. Čerstvé listy používame
ako vonkajšie obklady pri opuchlinách, svalových a nervových bolestiach. V
princípe podbeľ liečivý možno užívať v rôznych formách, pri kašli ako čaj z
listov. Okrem toho sa z podbeľu pripravuje tinktúra alebo čerstvá šťava.

*Upozornenie*: Neužívať počas tehotenstva a obdobia dojčenia.

Aplikáciu bylinky nájdete na stránke čaje v [Bronchiol](../caje/bronchiol).

