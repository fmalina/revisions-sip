Pagaštan konský
===============

#### Jírovec maďal, Aesculus hippocastanum L., Gaštan (morský gaštan, konský gaštan)

*Výskyt*: Pagaštan konský pochádza z Balkánu, z Turecka a zo severného Grécka,
odtiaľ sa rozšíril do celej Európy. V súčasnosti je významnou farmaceutickou
surovinou, hoci pôvodne sa ním liečili kone. Rastie pri cestách, v parkoch,
alejách. Popísaný sa objavil až v 16. storočí ako liečivka pre "*dýchavičné
kone*".

*Kvitne*: Od mája do júna.

*Zber*: Zbierame kvety, semená, listy, prípadne kôru. Kvety zbierame ručne
jednotlivo ihneď ako rozkvitnú. Semená zbierame celkom zrelé, keď spadnú zo
stromu.

*Uplatnenie*: Escín zvyšuje odolnosť vlásočníc a žilový tonus a povzbudzuje
krvný obeh. Posilňuje cievy a pôsobí proti zápalom a opuchom. Sčasti analgetické
a protizápalové (antiflogistické) účinky vodných extraktov okrem escínu
zabezpečujú aj flavonoidy. Kôra pôsobí vďaka kumarínovým glykozitom blahodárne
na žily. Pagaštan konský sa vnútorne aj vonkajškovo uplatňuje v liečbe cievnej
nedostatočnosti (varikózne vredy, kŕče, uzlovité hrče), hemoroidov a krehkých
vlásočníc (podliatiny, bodkovitý krvný výron). Najlepšou formou aplikácie je
tinktúra, alebo nálev z kvetov.

*Upozornenie*: Neodporúča sa jesť čerstvé gaštany, ktoré dráždia tráviacu rúru.
Pre deti sú jedovaté.

Aplikáciu bylinky nájdete na stránke tinktúry
[Pagaštan](../tinktury/pagastan), [Žilná
zmes](../tinktury/zmes-zilna) a [Ukľudňujúca
zmes](../tinktury/zmes-ukludnujuca).

### 

