Púpava lekárska
===============

#### Smetanka lékařská (Pampeliška lékařská), Taraxacum officinale WEB. et Wiggers., Mlieč (leví zubec, pampeliška, smotánka)

*Výskyt*: Rastie ako najznámejšia burina sveta v záhradách, na dvoroch, poliach
a pod. V Európe a krajinách mierneho podnebného pásma sa vyskytuje okolo tridsať
druhov.

*Kvitne*: Od apríla.

*Zber*: Zbierame celú rastlinu, teda koreň (august až október, resp. marec a
apríl), vňať, listy (máj až október) a kvety. Suší sa na chladnom a tmavom
mieste. Biele mlieko (latex) sa dnes už z rastlín neextrahuje.

*Uplatnenie*: Farmakologické zložky púpavy nie sú ešte dostatočne vedecky
preskúmané (dokonca nie sú známe ani legendy o púpave). Však podľa starších
tradícii si získala povesť účinného eupeptika podporujúceho trávenie,
žlčopudného cholagoga a močopudného diuretika. Púpavu odjakživa vynášali do
nebies pre jej skvelé liečivé účinky, ale až od 20. storočia možno hovoriť o
skutočnej "taraxakoterapii". Treba uznať, že koreň podporuje pri funkčných
poruchách pečene vylučovanie vody. Od vonkajšieho použitia púpavy ako očných
kvapiek sa už ustúpilo.

*Zaujímavosť*: V Japonsku je patentovaný sušený výťažok z koreňa ako
protinádorový prostriedok a v Číne používajú výťažok na liečenie rakoviny
prsníkov.

*Upozornenie*: Je nevhodná pre dojčiace matky (prienik horčiny do mlieka).

Aplikáciu bylinky nájdete na stránke tinktúry
[Púpava](/tinktury/pupava) a čaju
[Cholestin](/sip/caje/cholestin-zlcnikovy).

