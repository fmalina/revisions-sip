Mrlík voňavý (Mexický čaj)
==========================

### Merlík vonný, Dysphania ambrosioides L. (syn. Chenopodium ambrosioides L), Epazote, (Čaj Jezuitov, Mexický čaj, Čaj sv. Márie)

*Výskyt*: Bylina známej mexickej kuchyne a Karibiku. Názov vychádza z aztéckej
reči – epazotl . Bylina pochádza zo strednej, južnej Ameriky a južného Mexika.
Mrlík vonný bol privezený do Európy až v 17. storočí z Mexika a bol používaný v
rôznych tradičných liekoch (známy bol pod názvom čaj Jezuitov, ktorí preslávili
tento druh čajoviny),tu sa aklimatizovala, udomácnila a miestami aj zdivela.
Mrlík možno bežne nájsť v súčasných mexických potravinárskych obchodoch, alebo
je k dispozícii sušená. Bylinka čerstvá sa dá skladovať najdlhšie 1 týždeň.
Suché listy sa však ukladajú do pohára s pevne tesniacim viečkom. Oddávna sa ako
liečivá bylina pestuje vo vidieckych záhradách, odkiaľ preniká do okolitých
porastov. Mrlík je jedným z najstarších náhrad (surogát) za čínsky, či ruský
čaj.

*Kvitne*: Zberá sa kvitnúca vňať 2 až 3 krát do roka; jún až september;
orezávajú sa len kveto nosné bylinné časti.

*Uplatnenie*: Vo svojej mexickej a brazílskej domovine je známy prostriedok
proti vnútorným črevným parazitom (vermifúgum), stimulátor, antiastmatikum,
upravuje nepravidelnú menštruáciu (emenagogum) a využíval sa aj ako núdzová
antikoncepcia. Ľudové liečiteľstvo Južnej Ameriky ju používa proti črevným
parazitom, na podporu trávenia, prípadne ako tonikum. Má príjemný korenistý pach
a ostrú gáfrovitú chuť. Mrlík obsahuje látky, ktoré sú označované ako liek proti
nadúvaniu, čo znamená, že znižuje plynatosť (napríklad pri uvarení s fazuľou,
požívanie čerstvého chleba). Podľa autorky Jessica Houdret (Bylinky a bylinné
záhrady) mexický čaj sa odporúča na elimináciu črevných a nervových porúch,
ďalej na astma a problémy so silne bolestivou menštruáciou (dysmenorea), pôsobí
proti parazitom, pôsobí proti malárii, hystérii a upokojuje astma.

*Zaujímavosť*: Vedecké pomenovanie (synonymum) mrlíkov - Chenopodium Sp. je
odvodené od gréckeho chén (hus) a podion (nôžka), vzhľadom na tvar lístkov.
Druhotné pomenovanie pochádza z gréčtiny, v preklade ambrosii a eides (podobný
ambrózii, rastlina svojou vôňou pripomína ambróziu).

*Upozornenie*: Bylina má veľmi ostrú, ťažko opísateľnú chuť a niektorí hovoria,
že „chutí“ ako benzín alebo petrolej s prímesou mäty a gáfru. Rastlina je veľmi
jedovatá vo veľkých dávkach, používa sa sólovo len zriedkavo.

Aplikáciu bylinky nájdete v protiparazitickom produkte
[ParaProteX](/sip/p/paraprotex/).

