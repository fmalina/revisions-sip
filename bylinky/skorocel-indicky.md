Skorocel indický
================

**Skratka**: [Kúpte si Psyllium](/sip/caje/psyllium) pre pre Vašu spotrebu.

#### Jitrocel písečný, Plantago arenaria Waldst. et Kit. (Syn.: Psyllium arenaria (Waldst. et Kit.) Mirbel, Plantago indica L., Plantago scabra Moench, Plantago ramosa Aschers), Skorocel indický (indická bylina, chmelík)

*Výskyt*: Skorocel indický, ktorý sa hojne pestuje v západnej Ázii, Indii a
Pakistane, sa ľahko adaptoval na naše podmienky. Väčšinou pochádza z
divorastúcich rastlín Španielska, Talianska (tu má najväčšiu tradíciu), zo
severnej Afriky a z časti aj z kultúr južného Francúzska. Druh sa viaže na
piesky a piesočnaté, mierne kyslé pôdy v teplých oblastiach do výšky 500 m.n.m.
Preto ho nachádzame na piesčinách, úhoroch, medziach a pasienkoch.

*Kvitne*: Od mája do septembra.

*Zber*: Zbierame zrelé semeno v októbri, listy v čase, keď rastlina kvitne.
Sušíme pri teplote 40 stupňov.

*Uplatnenie*: Nerozpustné vlákna a hydrofilný sliz s výraznou pučiadou
schopnosťou majú spontánne a nenásilné laxatívne účinky. Rovnako blahodárne
pôsobia na metabolizmus; znižujú hladinu cukru, tukov a cholesterolu v krvi. Z
klinického výskumu vyplynulo, že pomáhajú vstrebávať vydutiny orgánov a že sa
úspešne uplatňujú v symptomatickej liečbe syndrómu podráždeného hrubého čreva a
obezity. Skorocel sa odporúča ako nenásilné preháňadlo, pôsobí proti zápche i
hemoroidom a uľahčuje vyprázdňovanie čriev.

*Upozornenie*: Aplikácie sú publikované pomerne rozporuplne. V literatúre
*Žijeme zdravo, žijeme s bylinkami* je uvedené, že liečenie by nemalo presahovať
jeden týždeň. Iné zdroje (napr.: Internet) hovoria o aplikácii bez obmedzenia.
Avšak skúsenosti hovoria, že nadmerné užívanie semienok vyvoláva určité
nežiaduce účinky, napríklad meteorizmus (nadúvanie brucha). Diabetici s
inzulínom by ich mali konzumovať výnimočne a postihnutí gastrointestinálnou
stenózou vôbec nie. V opakovaní aplikácie (frekvencii) rozhodne odporúčame
konzultáciu s odborníkom. Osobná rada - už napučané semeno môže pôsobiť pri pití
nepríjemným dojmom a chuťou, treba nasypať do tekutiny a hneď vypiť, semienka
napučia i v žalúdku a vyhnete sa nie práve príjemnému pocitu).

Aplikáciu bylinky nájdete na stránke Vlákniny, resp. čajoviny
[Psyllium](/sip/caje/psyllium), [Bronchiol](/sip/caje/bronchiol) a
[Nekašel](/sip/caje/nekasel) a tiež na stránke
tinktúry [Priedušková zmes](/sip/tinktury/zmes-prieduskova).
