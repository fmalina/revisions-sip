Nevädza poľná
=============

#### Chrpa polní, Centaurea cyanus L., Chrpa (bylina sv. Zachariáša)

*Výskyt*: Nevädza poľná pochádza zo západnej Ázie, odkiaľ sa spolu s obilím
rozšírila do celej Európy. Ako burina rastie najmä v južných oblastiach
Slovenska. Poľná bylinka rastie hojne najmä v oziminách, okopaninách a
krmovinách, ale aj v hrachu.

*Kvitne*: Od júna do júla.   *Zber*: Zbierame celé sýtomodré hlavičky bez
stopiek, alebo len z úborov vytrhávame lupienky. Sušíme v tieni pri 35 stupňoch
a dobre vetranom mieste.

*Uplatnenie*: Výskumy potvrdili močopudné účinky, ktoré pravdepodobne spôsobujú
flavonoidy. Kvety majú zásluhou polyinov aj protizápalové, antiseptické a
antibakteriálne účinky. Antokyanidíny a flavonoidy znižujú priepustnosť
vlásočníc a zvyšujú ich odolnosť. Vnútorne pôsobí ako diuretikum a protizápalový
prostriedok. Lokálne sa používa ako utišujúci prípravok proti svrbeniu, na kožné
choroby, ale aj na podráždené a zapálené oči.

*Zaujímavosť*: Latinský názov je odvodený od múdreho a vzdelaného kentaura
Cheiróna, ktorý vychoval kráľovských synov, medzi nimi aj Achilla. Bol
vychýreným znalcom liečivých bylín.

Aplikáciu bylinky nijdete na stránkach čajov v [Sieste](../caje/siesta).

### 

