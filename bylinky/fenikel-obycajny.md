Fenikel obyčajný
================

#### Fenykl obecný, Foeniculum vulgare MILL. ssp. vulgare, Viničný fenikel (rímsky aníz, sladký aníz)

*Výskyt*: Fenikel obyčajný, pochádzajúci zo Stredomoria, sa rozšíril v strednej
Európe, na Strednom východe a v Amerike. U nás sa pestuje v zelinárskych
záhradách; známy je napríklad fenikel z južnej Moravy. Je známy už zo staroveku,
objavili sa v záznamoch na papyrusoch v čínskych a aj indických traktátoch.
Starogrécky lekári bylinku odporúčali tým, čo "močia iba po kvapkách", Arabi
tvrdili, že "zohrieva" pečeň, slezinu, žalúdok a močový mechúr.

*Kvitne*: Od júla do októbra.

*Zber*: Zbierame plody (semená) spravidla v druhom roku, spravidla dva až
trikrát do roka a to tak, že najskôr odrežeme len pekne rozvinuté, celkom zrelé
okolíky a keď všetko dozrie, zvyšok sa hromadne zožne. Sušia sa v prievane.

*Uplatnenie*: Alkoholový macerát plodov pôsobí ako choleritikum povzbudzujúce
tvorbu žlče, analgetikum zmierňujúce bolesti a antipyretikum znižujúce horúčku.
Má aj protizápalové a bakteriostatické účinky zabraňujúce rastu choroboplodných
zárodkov. Plody sa osvedčili na príznaky tráviacich ťažkostí (bolesti brucha,
plynatosť, spazmatický zápal hrubého čreva, nadúvanie) a korene zasa podporujú
činnosť obličiek a aj tráviacej sústavy.

*Upozornenie*: V tehotenstve sa neodporúča používať vo veľkých dávkach. Možnosť
zámeny s jedovatými mrkvovitými rastlinami. Odporúča sa kupovať hotovú drogu.
Čistá silica sa vôbec nesmie používať; aj nepatrné množstvo zapríčiňuje otravu a
dlhodobé užívanie sa neodporúča pre estrogénne účinky.

Aplikáciu bylinky nájdete v tinktúre
[Priedušková zmes](../tinktury/zmes-prieduskova),
čajoch [Nekašeľ](../caje/nekasel),
[Pre deti,](../caje/pre-deti) [Veverský](../caje/veversky) a
produktoch [Cholestin](../caje/cholestin-zlcnikovy) a
[Slim Formula](../procvi/slim-formula).
