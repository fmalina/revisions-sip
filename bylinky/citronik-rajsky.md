Grapefruit (citrónovník rajský)
===============================

### Grapefruit, Citrus paradisi alebo Citrus × paradisi, Grep

*Výskyt*: **Grapefruit**, skrátene **grep** je subtropická drevina pestovaná pre
svoje citrusové plody rovnakého názvu. Grapefruit bol prvýkrát objavený na
ostrove Barbados v Karibskom mori, odkiaľ bol odvezený do Ameriky. Grep sa potom
pestoval ako okrasná rastlina, ako ovocie je však populárny až od 19. storočia.
Pestuje sa v Brazílii, Izraeli, Texase, Kalifornii, na Floride alebo aj v
Turecku a Španielsku. Dnes poznáme štyri farebné formy: biely, žltý, ružový a
červený.

*Uplatnenie*: *Grapefruit* obsahuje bohaté množstvo vitamínu C, B1 a K. Samotný
plod je plný na organizmus blahodarne pôsobiacich prírodných flavonoidov. *Grep*
zvyšuje obranyschopnosť organizmu, zlepšuje krvný obeh. Znižuje hladinu
cholesterolu v krvi a ak ho budeme často konzumovať, znížime tak riziko, že
dostaneme rakovinu pľúc alebo žalúdka. Eliminuje napríklad množenie *Candida
albicans, Aspergillus niger, Chlamydia trachomatis, Proteus vulgaris, Salmonella
typhi, Klebsiella pneumoniae, Diplococcus pneumoniae, Helicobacter pylori* a
mikroskopického parazita *Trichomonas vaginalis*. Obmedzuje množenie
*Staphylococcus aureus*. Ako silica je dobrá na dezinfekciu, detoxikáciu a na
osvieženie vzduchu. Pôsobí antidepresívne. Stimuluje a osviežuje. Horká chuť
*grapefruitu* zvádza na použitie cukru, ale toto spojenie nie je príliš vhodné,
pretože *grapefruit* s cukrom v žalúdku kvasí. Prinášajú úľavu a prvú pomoc od
väčšiny mykóz, alergických prejavov pokožky, chronických i akútnych zápalov. Na
rozdiel od mnohých dnes známych prírodných liečebných prostriedkov, nie je
užívanie extraktu z grapefruitových jadierok nijako návykové. Ide o "*novú*"
látku, ktorej účinky a široké spektrum použitia sa stále ešte skúma. Prišla však
ako na zavolanie, aby pomohla proti mnohým "*novodobým*" ochoreniam, ktorých
vďaka modernému spôsobu života pribúda. Významné sú aj jadierka plodu.

*Zaujímavosť*: Keď prví európski botanici objavili a pomenovali v 17. storočí na
karibskom ostrove Barbados tmavo zelený strom názvom *Citrus paradisi*
(citrónovník z raja), ešte netušili, koľko dobrôt ponúka vo svojich plodoch. A
nesnívalo sa im ani o fakte, že vo svojom jadierku ukrýva obrovskú liečivú silu,
ktorá pomôže ľudstvu v obrane proti najmenšom parazitom - *vírusom, baktériám* a
*plesniam*. Základom úspechu výťažku z jadierok *grapefruitu*, je vysoký obsah
bioflavonoidov spolu so základnou látkou, ktorá vykazuje silné účinky
zabraňujúce množeniu baktérií, vírusov a plesní.    Účinky extraktu z
grapefruitových jadierok:

* účinnosť extraktu je proti asi 800 kmeňom baktérií a vírusov, proti cca 100 kmeňom plesní a tiež proti jednobunkovými parazitom,
* extrakt z grapefruitových jadierok je účinný už pri koncentrácii jedna ku tisíc
* nemá toxické účinky
* má pozitívny vplyv na imunitný systém a
* je to čistý prírodný produkt.

Aplikáciu účinkov jadierok nájdete v prípravku proti parazitom
[ParaProteX](/sip/p/paraprotex/).

