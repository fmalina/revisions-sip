Orech kráľovský (vlašský)
=========================

#### Ořešák královský, Juglans regia L., Vlašák (vlašský orech)

*Výskyt*: Orech kráľovsský je veľmi starý strom. Rastlina sa ku nám dostala z
juhozápadnej Európy (z Perzie do Grécka); pestuje sa v teplejších oblastiach.
Dlhoročným pestovaním vzniklo niekoľko odrôd. Odrody sa odlišujú podľa listov,
obdobia rozkvetu, tvaru koruny stromu, stupňa mrazuvzdornosti a pod. Poznáme ich
asi 150 druhov. Ako vlasť orechov sa väčšinou uvádza územie tiahnuce sa cez Malú
Áziu až do západnej Číny. Antické Grécko orechy nazývalo perzské alebo
kráľovské. U nás sa pestuje najmä pre olejnaté semená (orechy) a cenné drevo.
Nemá rád piesčité pôdy a je citlivý na mrazy.

*Zber*: Najpoužívanejšie sú orechové listy, trhajú sa jednotlivo, no iba mladé,
zelené a za suchého počasia v mesiacoch jún a júl; treba dávať pozor, aby sa
nelámali a nezaparili; sušia sa rýchlo v tenkých vrstvách. Po vysušení si musia
zachovať pôvodnú zelenú farbu. Zberá sa aj zelené oplodie orechov a to v čase
dozrievania (júl a august), keď sú ešte zelené.

*Uplatnenie*: Orechové listy majú sťahujúce a posilňujúce vlastnosti. Okrem toho
pôsobia proti hnačke, bielemu výtoku a sú účinným antiseptickým, protiplesňovým,
keratinizačným a nalgetickým prostiredkom. Uplatňujú sa v dermatológii
(impetigo, ekzém, pyodrmia, omrzliny, lišaj, kožné vredy, fistulové rany,
abscesy, svrbenie, povrchové popáleniny, úpal, vypadávanie vlasov, svrbenie
hlavy a lupiny). Vonkajškovo sa aplikujú na afty, ústne vriedky, zapálené
mandle, hemoroidy, vyrikózne vredy na nohách, biely výtok a zápal pošvovej
sliznice). Vnútorne sa osvedčili proti hnačke, ako prečisťujúci a podporný
prostiredok v liečbe niektorých druhov cukrovky. Čerstvé listy sú ľudovo známe
ako insekticídum (napr. proti blchám).

*Zaujímavosť*: Pri pravidelnej konzumácii niekoľkých orechov šesťkrát týždne
klesá riziko IM (infarkt myokardu) až o 50%.

*Upozornenie*: (Bodlák, J.) Európska nadácia pre fytoterapiu (EFP) a Európske
vedecke fytoterapeutické spoločenstvo (ESCOP) uvádzajú, že oplodie orecha
obsahuje juglon s mutagennými a karcinogennými účinkami (tvrdenie nie je
overené).

Aplikáciu rastlinky nájdete na stránke elixíru
[Disbiosan](/elixiry/disbiosan).

