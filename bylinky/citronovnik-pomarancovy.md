Pomarančovník, citrónovník pomarančový
======================================

### Pomerančovník, Citrus sinensis, Pomaranč

*Výskyt*: Pomaranč je plod citrónovníka pomarančového (hovorovo pomarančovník);
sú to menšie stromy s výškou do 10 m alebo kry. Pochádzajú z juhovýchodnej Ázie,
z Indie a priľahlej oblasti Číny a Barmy. Dnes sa pestujú hlavne v subtropických
oblastiach s veľmi teplým alebo teplým letom (priemerná teplota najteplejšieho
mesiaca je 26 až 30 °C alebo 22 až 26 °C) a primerane chladnou zimou (priemerná
teplota najchladnejšieho mesiaca je 7 až 12 °C). Divo rastúci pomarančovník nie
je známy. Do Európy sa dostal až v polovici 15. storočia a približne v rovnakej
dobe bol rozšírený aj na západ. Existujú však aj domnienky, že v Európe bol
známy už v 2. až 3. storočí nášho letopočtu.

*Uplatnenie*: Pomaranče sú významným zdrojom vitamínu C. Pomaranče sa využívajú
hlavne na priamu konzumáciu a na výrobu džúsu, využíva sa aj jeho kôra oplodia
ako aj samotné oplodie. Pomaranče pestované pre priemyselnú výrobu sa zvyčajne
pestujú v hájoch, po celom svete. Prvé tri najvýznamnejšie pestovateľské krajiny
Brazília, Spojené štáty a Mexiko vyvážajú až 30% svetovej produkcie.

Aplikácia plodov pomarančovníka je v čaji [MU](../caje/mu),
[Aloe Blossom Herbal](../proflp/aloe-blossom-herbal-tea) a
[Siesta](../caje/siesta).
