Pestrec mariánsky
=================

#### Ostropestřec mariánský, Silybium marianum (L.), Strieborný bodliak

*Výskyt*: Druh pochádza zo Stredomoria; pestujú ho v záhradách v teplejších
oblastiach. Splanené formy rastú i vo voľnej prírode. Latinský názov upozorňuje
na podobnosť s bodliakmi; veľmi pripomína aj [benedikt
lekársky](/sip/bylinky/benedikt-lekarsky).

*Zber*: Predmetom zberu sú plody. Zber sa robí zvyčajne odrezávaním celých
úborov i so zákrovom krátko pred dozretím plodov (september až október); plody
sa nechajú dozrieť na suchom a vzdušnom mieste. Po dozretí sa zbavia lietacieho
aparátu.

*Uplatnenie*: Skupina flavonolignantov zvaná silymarín a výťažok z plodov
blahodárne pôsobia na pečeňové bunky, lebo ich chránia pred jedovatými látkami
vyvolávajúcimi zápal pečene. Silymarín zvyšuje odolnosť bunkovej membrány proti
prenikaniu vírusových toxínov a hepatotoxických látok. Silymarín má regeneračné
účinky na pečeňové bunky, čo súvisí s jeho schopnosťou podporovať proteínovú
syntézu. Na dôvažok pôsobí proti zápalom. Pestrec mariánsky sa osvedčil v liečbe
pečene, napríklad hepatitídy (zápal), žltečky, ale aj tráviacich porúch
zapríčinených funkčnou poruchou pečene. Odporúča sa aj na cirhózu - tvrdnutie a
chrinický zápal pečene.

*Zaujímavosti*: Podľa stredovekej legendy je mramorovo biela žilnatina na
listoch pestreca pozostatkom niekoľkých kvapiek mlieka z prsníkov Panny Márie,
keď so synom utekala pred Herodesom. Nemci používajú pestrec ako protijed na
muchotrávku zelenú, ktorá vyvoláva nekrózu (odumieranie) pečeňového tkaniva.

Aplikáciu bylinky nájdete na stránkach tinktúry
[Pestrec](/tinktury/pestrec), čajoviny [Pestrec
mariánsky](/sip/caje/pestrec) a [Pečeňový](/sip/caje/pecenovy-u-caj) - U čaj, tiež
elixíru [Diasan](/elixiry/diasan) a produkte
[LiverAid](/sip/#p/liver-aid-with-silymarin).

### 

