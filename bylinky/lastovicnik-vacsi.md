Lastovičník väčší
=================

### Vlaštovičník větší, Chelidonium majus L., Hadí mlieč (krvná bylina, zlatý koreň)

*Výskyt*: Obľubuje čerstvé, bohaté, humózne, kamenisté až hlinité pôdy.
Rozšírený je od nížin až do horského stupňa v lužných lesoch a kroviskách, na
sutinách a rumoviskách, v záhradách, pri múroch, v parkoch a na úhoroch.
Lastovičník väčší je u nás jediným druhom rodu, zámeny neprichádzajú do úvahy.

*Kvitne*: Začína kvitnúť v apríli a kvitne až do októbra.

*Zber*: Zbiera sa kvitnúca vňať a zbiera sa na začiatku kvitnutia (apríl až júl)
bez hrubších častí a zožltnutých listov.

*Uplatnenie*: Lastovičník je spoľahlivým prostriedkom proti ťažkým chorobám
pečene, keď sa používa homeopaticky. Ako prostriedok prečisťujúci krv a pečeň
pôsobí veľmi priaznivo i na látkovú výmenu. Veľmi účinný je pri chorobách
žlčníka, obličiek a pečene. Možno ho odporučiť aj pri hemoroidoch spojených s
pálením konečníka, pri pichaní a rezaní pri močení, ako aj pri hučaní v ušiach.
Zvonka sa používa proti zhubným chorobám kože (rakovina), bradaviciam a
nevyliečiteľným lišajom. Postupne po ňom zmizne aj sivý zákal a škvrny na
rohovke očí. Šťava pomáha aj pri krvácaní a odchlopení sietnice. Vezmeme bylinu,
umyjeme ju a medzi navlhčeným palcom a ukazovákom rozpučíme stonku na kašu.
Takto získanou tekutinou potrieme kútik zatvoreného oka. Hoci oko nenatrieme
priamo, šťava sa dostane do oka. Toto sa odporúča robiť pri sivom zákale,
slabozrakosti aj preventívne, ak sa zrak preťažuje (Mária Trebenová), avšak túto
radu s aplikáciou na oči napáda viacero odborníkov.

*Upozornenie*: Väčšie perorálne dávky dráždia sliznice úst i tráviacej rúry, čím
zapríčiňujú pálenie v ústach, hrdle, bolesti v žalúdku, vracanie a krvácanie do
tráviaceho traktu. Viacnásobné prekročenie terapeutických dávok môže mať
centrálne toxické následky. Šťava z čerstvej rastliny môže pri vniknutí do oka
svojím proteolytickým účinkom natrvalo poleptať rohovku. V žiadnom prípade zber
nesmú robiť deti!

Aplikácia bylinky je v tinktúre [Lastovičník väčší](/sip/tinktury/lastovicnik).
