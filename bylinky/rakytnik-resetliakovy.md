Rakytník rešetliakový
=====================

#### Rakytník řešetlákový, Hippopha rhamnoides L., -

*Výskyt*: Je to ker alebo menší strom vyskytujúci sa najmä v Číne, Mongolsku,
Nepále, Indii a na Sibíri, rozširujúci sa aj v celej Európe. Je tŕnitý, obyčajne
2 m vysoký, má zeleno - stieborné listy a oranžové bobule.

*Pestovanie*: Na pestovanie je veľmi nenáročný. Dusík viažúce baktérie v jeho
koreňoch obohacujú pôdu o dusík. Veľmi dobre znáša sucho - má hlboký a veľmi
rozvetvený koreňový systém.

*Zber*: Plody sa sušia a robí sa z nich čaj. Výborné sú aj kompóty, džemy,
sirupy, a najmä prírodný ovocný rakytníkový likér. Najviac vitamínov a
biologických zložiek obsahuje na začiatku dozrievania (koniec leta); jedinou
nevýhodou je problematický zber. Na tŕnitých vetvičkách sa plody držia veľmi
pevne, pretože nemajú stopky a sú mäkké. Obyčajne sa pri trhaní rozmačkajú a
šťava predčasne vytečie. Plody sa preto zbierajú až v zime - najlepšie pri mínus
10 stupňov Celzia. V zime se odstrihnú celé vetvičky, dajú sa do mraziaceho boxu
a potom sa ľahko oškrabávajú; prípadne pod kerom rozprestrieme a plachtu
zamrznuté bobule strasieme. Pretože vysokou teplotou sa vitamín C “stráca”, je
odporúčané bobulky zmraziť.

*Uplatnenie*: Plody sa konzumujú ako ovocie, a to buď čerstvé alebo zmrznuté.
Spracovávajú sa na džúsy, džemy a pod. Aj v týchto produktoch zostáva zachovaný
vysoký obsah vitamínu C. Šťava z dužiny má baktericidné účinky. Stimuluje
trávenie, pozitívne ovplyvňuje celkovú odolnosť organizmu voči infekciám. Plody
a používajú pri celkovom oslabení organizmu, pri rekonvalescencii. Odvar z
plodov sa aplikuje pri kožných chorobách. Odvar zo semien sa používa ako
preháňadlo. V lekárskej praxi sa najčastejšie používa rakytníkový olej (len 20 l
z 1000 kg plodov). Má výborné regeneračné schopnosti, stimuluje rast tkanív pri
poškodení kože, rast vlasov. Používa sa k liečbe ekzémov a hemoroidov. Rakytník
je tiež známym a veľmi ceneným kozmetickým prostriedkom, pretože má pozitívny
vplyv na pokožku a vlasy. Rakytníkové masti regenerujú tkanivá pri omrzlinách a
popáleninách. Bylinka je vhodná pre tehotné ženy, dojčiace matky a aj malé deti.

*Zaujímavosť*: Rastlinka má dlhú históriu využívania v lekárstve a jej
tonizujúce účinky boli známe v starom Grécku a Ríme. Taktiež staromongolské a
tibetské liečiteľstvo využívalo rakytník pri žalúdočných chorobách.

Aplikácia bylinky je na stránke tinktúr
[Rakytník](http://staticfile.net/product/rakytnik).

