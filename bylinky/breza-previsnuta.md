Breza previsnutá
================

#### Bříza bělokorá, Betula pendula L., Učiteľské žezlo (brezina, brezuľa)

*Výskyt*: Tento druh rastliny dáva prednosť veľmi kyslým a kyslým pôdam (pH 3,5
až 6,0), starším zležaným navážkam a príležitostne osídľuje piesky a kremičité
horniny; je nenáročná na ekologické podmienky, veľmi rýchlo rastie. Má výborné
rezbárske drevo a je dobre známa včelárom.

*Kvitne*: Apríl až máj (včelám poskytuje hnedavý peľ a tmel - propolis).

*Zber*: Dôležité sú listy, zberajú sa len svieže, bez jahniad, zdrevnatených
častí najlepšie ručne (v rukaviciach zdrhovaním) a to v apríli až júni
(auguste). Sušia sa v tenkých vrstvách na tienistých a vzdušných miestach.

*Uplatnenie*: Brezové listy majú močopudné účinky, čo je potvrdené aj z
dávnejších výskumov. Nedávno sa však podiel flavonoidov na vylučovaní vody z
obličiek a klinické pozorovania sčasti potvrdzujú diuretickú činnosť. Význam
listov v močopudných a prečisťovacích vlastnostiach ich predurčuje na potláčanie
dôsledkov dny, reumy a opuchov.

*Upozornenie*: Získavanie brezovej šťavy navŕtavaním kôry stromov poškodzuje
stromy - u nás zakázané!

Aplikáciu bylinky nájdete v elixíre [Reumel](/elixiry/reumel-elixir), tinktúre
[Čistiaca zmes](/tinktury/cistiaca-zmes) a čajoch [Pre
pánov,](/caje/pre-panov)[Čaj na](/caje/ladviny) [ľadviny](/caje/ladviny) a
[Cholestin](/caje/cholestin-zlcnikovy).

