Arónia čierna (temnoplodec čierny)
==================================

### Temnoplodec černoplodý, Aronia melanocarpa Michx., -

*Výskyt*: Sú známe dva druhy listnatých krov z čeľade Rosaceae, pochádza z
východnej časti Severnej Ameriky. Zvyčajne ich nájdeme vo vlhkých lesoch a
močiaroch. Sú odolné voči suchu, hmyzu, znečisteniu a chorobám. Arónie sú
svojimi plodmi podobné jarabine a u nás sa pestujú tri druhy: Arónia melanocarpa
(temnoplodec čierny), Aronia arbutifolia (temnoplodec planikolistý) a Aronia
prunifolia (temnoplodec čerešňolistý). Z hľadiska využitia plodov je asi
najlepšia A. melanocarpa.

*Uplatnenie*: Šťava z týchto plodov je zvieravá, nie sladká, ale s vysokým
obsahom vitamínu C a antioxidantov. Bobule môžu byť použité na výrobu vína alebo
džemu. Arónia sa tiež používa ako príchuť alebo farbivo pre nápoje, jogurty a
tiež ako bylinný čaj. Bohatý obsah antioxidantov môže byť prospešný (diétne a
preventívne) na zníženie rizika ochorenia spôsobené oxidačným stresom. Predbežné
vedecké výsledky ukazujú výhody arónie, presnejšie antokyanov, ktoré pôsobia na
kolorektálny karcinóm, kardiovaskulárne choroby, chronický zápal, poruchy
žalúdočnej sliznice (žalúdočný vred), zápal oka (uveitída) a zlyhania pečene.
Analýza antokyanov ukázala, že chemické látky obsahujú cyanidin-3-galactoside,
epicatechin, kyselinu kávovú, quercetin, delfinidín, petunidin, pelargonidin,
peonidin a malvidin. Všetky prvky patria do flavonoidových kategórii fenolových
antioxidantov. Bioflavonoidy podporujú pôsobenie vitamínu C a pôsobí s ním často
synergicky. Prírodná šťava a plody arónie sa odporúčajú ako liečebný prostriedok
pri arteroskleróze, vysokom krvnom tlaku a anacidných gastritídach. Je overené,
že šťava znižuje hladinu cholesterolu v krvi chorých na aterosklerózu.

*Zaujímavosť*: Plody vydržia dlho na strome zrelé, bez toho aby sa kazili, takže
ich môžeme zbierať postupne a konzumovať ich vždy čerstvé. Niekedy nás ale môžu
predbehnúť vtáci, preto je rozumné na toto období prekryť ker sieťovinou (hoci
rozdeliť sa o úrodu s operencami je celkom fér).

Aplikácia bylinky je v produkte [Fructavit](/sip/elixiry/duhovy-fructavit).
