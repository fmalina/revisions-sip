Ľubovník bodkovaný
==================

#### Třezalka tečkovaná, Hypericum perforatum L., Trezalka (čarovník, červený zvonček, kvieťa Panny Márie)

*Výskyt*: Rastie na suchých lúkach a pasienkoch, na slnečných stráňach, medziach
a okrajoch lesov. Rastlina sa nazýva "celej severnej pologule".

*Kvitne*: Od júna do augusta.

*Zber*: Zbierame kvet alebo vňať, t.zn. kvitnúce vŕšky, ktoré odrezávame aj s
bezchybnými časťami byle asi do 30 cm. Sušíme vo zväzkoch pri teplote 35 stupňov
tak, aby si zachovali farbu. Používať sa môže celá rastlina, najúčinnejšie sú
však kvety.

*Uplatnenie*: Triesloviny a silica sú adstringentné (sťahujúce), hojivé a
antiseptické. Silica naviac pôsobí proti zápalom. Flavonoidy uvoľňujú kŕče,
hypericín má preháňavé, fotodynamické a protivírusové účinky. Hyperforín
usmrcuje baktérie a xantóny zrejme pôsobia proti depresii. Osvedčil sa ako ústna
voda alebo kloktadlo. Lokálne sa aplikuje ako upokojujúci prostriedok na
svrbiacu, prípadne sčervenenú pokožku (praskliny, odreniny, štípance). Vnútorná
aplikácia zmierňuje príznaky neurovegetatívnej dystónie, resp. poruchy napätia
svalstva, má protizápalové, protikŕčové a antidepresívne účinky.

*Zaujímavosť*: Ľubovník je spájaný s *energiou svätojánskej noci* a s *ochranou
pred ohňom, bleskom a zlom.* a

*Upozornenie*: Počas liečby sa neodporúča vystavovať sa slnečnému žiareniu, lebo
najmä vnútorná aplikácia zväčšuje riziko dermatitídy. Nadmerné dávky vyvolávajú
kŕče a podráždenie. Dôležité je, aby sme si ľubovník bodkovaný nepoplietli s
príbuznými druhmi, ktoré sa nezbierajú a ani sa nesmú v droge nachádzať.

Aplikáciu bylinky nájdete na stránke tinktúry
[Ľubovník](/tinktury/lubovnik) a čaji [Nervus](/sip/caje/nervus).

