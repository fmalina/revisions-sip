Puškvorec obyčajný
==================

#### Puškvorec obecný, Acorus calamus L., -

*Výskyt*: Rastie na trvale zaplavovaných pôdach (napr. v močiaroch vytvára celé
zárasty); pochádza z južnej Číny a už v staroveku bol zavlečený do Prednej
Indie, odkiaľ sa šíril ďalej. Populácia v našich podmienkach je neplodná a množí
sa vegetatívne. Rastlinka bola známa už v antike, kde sa používala ako korenina
a liek.

*Zber*: Predmetom zberu sú podzemky; zber vyžaduje určitú výstroj, lebo sa koná
v bahne. Vytiahnuté podzemky sa zbavia bahna, preperú sa vo vode a zbavia
korienkov. Dôkladne očistené sa sušia v malej vrstve (maximálne 5 cm) najlepšie
umelým teplom do 35 stupňov. Dobre usušený podzemok ja na lome špinavobiely a
pri lámaní sa neohne - zlomí sa. Zber sa robí v novembri až apríli za chladného
počasia. Skladuje sa v dobre uzavrených obaloch, chránený pred svetlom; ľahko ho
napáda hmyz.

Uplatnenie: Rastlinka bola známa už v antike, kde sa používala ako korenina a
liek. V liečiteľstve sa využíva podzemok. Droga sa aplikuje hlavne pri
žalúdočných ťažkostí, pretože podporuje látkovú výmenu, pôsobí priaznivo na
tvorbu tráviacich štiav, má ukľudňujúci účinok na kŕčové bolesti a zároveň
pôsobí aj dezinfekčne a močopudne. V dávnejších dobách sa z koreňa vyrábal aj
žalúdočný likér. Puškvorec má tiež skľudňujúci účinok a pôsobí antidepresívne,
tlmí astmatické záchvaty a celkovo má pozitívny účinok na stav zoslabnutých ľudí
(v starobe, po chorobe, ožarovaní, chemoterapii a pod.), v niektorých prípadoch
pôsobí aj výrazne antialergicky. Vonkajšia aplikácia je účinná proti reumatizmu,
ekzémom, zle sa hojace rany.

Aplikácia bylinky je v produkte [Fungilen](/sip/p/fungilen/).

*(c) Picture by Thomas Schoepke*

