Oman pravý
==========

#### Oman pravý, Inula helenium L., Konské oko (psia hviezda)

*Výskyt*: Oman pravý pochádza z juhovýchodnej Európy a Strednej Ázie a v
súšasnosti sa vyskytuje aj v Himalájach a v Severnej Amerike. Rastie na vlhších
miestach, pri potokoch, priekopách a húštinách a tiež sa pestuje. Medzi liečivé
bylinky ho historické zdroje datujú až do 4. storočia pred n. l. Vtedy ho
vyzdvihoval grécky lekár Teofrastos z Eresu a ďalší. V stredoveku sa osvedčil na
pľúcne choroby, hemoroidy a zdureniny na prsníkoch.

*Kvitne*: Od júla do augusta.

*Zber*: Zbierame koreň, prípadne listy. Koreň vyberáme opatrne zo zeme v jeseni,
pričom niektoré kúsky môžeme oddeliť a hneď vysadiť. Listy odrezávame dokiaľ
rastlina nekvitne. Zber robíme koncom druhého - tretieho roka.

*Pestovanie*: darí sa mu v hlboko zoranej, dobre vyhnojenej a dostatočne vlhkej
pôde. Rozmnožujeme ho semenami, alebo odrezkami podzemka. Porast sám dusí
burinu. Kvetné vŕšky odrezávame, aby sa korene mohli lepšie rozrásť.

*Uplatnenie*: Alantolaktón a izoalanktolán majú protiplesňové vlastnosti
(usmrcujú choroboplodné huby). Navyše sú hlistopudné, mierne močopudné, pôsobia
proti vírusom, podporuje tvorbu žlče a znižuje krvný tlak. Podáva sa tiež
perorálne na podporu činnosti tráviacej sústavy, osvedčil sa aj v
symptomaticj´kej liečbe kašľa.

*Upozornenie*: Je možnosť prípadnej kožnej alergie na laktóny.

Aplikáciu bylinky nájdete na stránke elixíru
[Respiran](/elixiry/respiran).

