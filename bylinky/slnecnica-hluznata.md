Slnečnica hľúznatá
==================

#### Slunečnice hlíznatá, Helianthus tuberosus, Topinambur

*Výskyt*: Pôvodnou vlasťou topinamburu bolo Mexiko, potom sa rozšíril do
Ameriky, kde bol pestovaný v divých formách prevažne Indiánmi a neskôr bol
prevezený do Francúzska, Ruska a do východných oblastí Stredozemného mora.
Topinambur predstavujú hlavne kŕmne typy, menej je vhodný na jedenie pre nízku
stráviteľnosť a pri varení vodnatie, vhodný je na výrobu liehu a v ostatnom čase
sa z neho vyrábajú diabetické výrobky a pod.

*Zber*: Začiatočný rast topinamburu je pomalý, zrýchlenie rastu je od júna do
septembra, keď zelená hmota dosahuje maxima, skorý zber zelenej hmoty býva v
júli. Zber nadzemnej hmoty má vplyv na znižovanie úrody hľúz, rast hľúzu trvá do
konca vegetačného obdobia. Koreňový systém má bohatý. Topinambur nie je náročný
na teplo, pôdu a predplodinu. Napriek tomu dostatok vlahy a tepla, úrodná pôda
majú podstatný vplyv na vysoké úrody. Agrotechnika je podobná ako pri zemiakoch.
Po skosení ľahko regeneruje, pri neskorom zbere drevnatie. Hľuzy lepšie
prezimujú v pôde a odolávajú zmrznutiu až do –30 stupňov Celzia, pre vysoký
obsah cukru. Drobné hľuzy ponechané v pôde zaburiňujú pole, preto sa
neodporúčajú do osevných postupov a ako následná plodina je vhodná včas zberaná
miešanka na zeleno pred nasadzovaním hľúz. Rastlina je krátkodenná, kvitne
neskoro a semená obyčajne nedozrievajú.

Aplikácia bylinky je v elixire [Diasan](/sip/p/diasan-elixir/).

