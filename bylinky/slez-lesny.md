Slez lesný
==========

#### Sléz lesní, Malva sylvestris L., Pagáčik (koláčik, syrček)

*Výskyt*: Rastie v celej strednej Európe v nížinách a na pahorkatinách, pri
cestách, na rúbaniskách, na lúkach a na úhoroch. Slez a jeho účinky (mal povesť
zázračného všelieku) sú známe už zo staroveku (Cicero). Vo Francúzsku a v
Belgicku sa pestuje ako bylina.

*Zber*: Rozkvitnuté kvety a listy nazbierané pred rozkvetom, prudko sušené v
tieni. Uskladňovanie na suchých miestach v prítmí.

*Uplatnenie*: Sliz pôsobí ako utišujúci prostriedok proti kašľu a preháňavé
laxatívum. Výťažok z listov sa zasa prejavuje ako účinné oxytocikum a zvyšuje
hladinu cukru v krvi. Kvety majú vlastnosti vitamínu P. Bylinka sa uplatňuje ako
pektorálium proti bolestiam v prsiach a proti kašľu. Kvety a listy sa odporúčajú
aj na zápchu, zápal priedušiek, laryngitídu, zápal kože a slizníc, podráždené
oči, suchú a dehydrovanú pleť, ale aj proti chrapotu. Listy tradične pôsobia
proti spazmatickej kolitíde a hnačke, lebo zmierňuje kŕče. Slez je
neoddeliteľnou súčasťou utišujúcich kozmetických prípravkov.

Aplikáciu bylinky nájdete na stránke čaju [Žalúdok a
črevá,](/sip/caje/zaludok-creva)[Siesta](/sip/caje/siesta) a
[Bronchiol](/sip/caje/bronchiol).

