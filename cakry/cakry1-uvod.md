Čakry - úvod
============

## Čakry - úvod ku téme

Staré texty a literatúra, ktoré študujú čakry, sa zmieňujú o siedmych základných
čakrách a asi štyridsiatich čakrách vedľajších. Avšak podľa posledných výskumov
by malo byť hlavných čakier dokonca dvanásť. Nechajme túto matematiku zatiaľ
bokom a poďme ku jadru témy.

## Čo to však sú čakry?

Čakry sú “*energetické lieviky*”, ktoré sú napojené malými energetickými
kanálikmi, ktoré vedú ku chrbtici na najdôležitější energetický kanál - nazývaný
*Sušumna*. Tento kanál spojuje čakry a prechádza chrbticou až ku temenu hlavy.
Vlastné sídlo majú čakry v éterickom vibračnom poli. Podobajú se lievikovitým
kvetným kalichom s rozdielnym počtom "okvetných lístkov". Vo východnej tradícii
sú často označované ako *lotosové kvety*. Rozdelenie kvetov na jednotlivé lístky
znázorňuje kanáliky energie - *nádí*, ktorými energia prúdi do čakier a ktorými
je vedená ďalej do vibračných polí. Ich počet je od štyroch takýchto kanálikov u
prvej čakry až do tisíc kanálikov siedmej čakry na temene hlavy.

Čakry sú v neustálom rotačnom (otáčavom) pohybe. Tejto svojej vlastnosti vďačí
za svoje pomenovanie - čakra (v sanskrte znamená *koleso*). Otáčanie spôsobuje
vťahovanie energie do vnútra čakier. Ak sa zmení zmysel otáčania, energia prúdi
z čakier von. Jednotlivé čakry sa otáčajú doľava alebo doprava. V tom tiež
môžeme rozpoznať protichodný princíp u muža a ženy. Čakry, ktoré sa u muža
otáčajú doprava (druhý obrázok), u ženy sa otáčajú doľava (tretí obrázok). Každé
otáčanie doprava je väčšinový výraz mužskej kvality, podľa východných učení
podstaty *jang*, znamenajúci vôľu a aktivitu. Vo svojom negativnom vyjadrení
však tiež agresivitu a násilie. Každé otáčanie doľava je podstaty *jin* (ženská
kvalita), ktorá vyjadruje prístupnosť a pasivitu, v negatívnom vyjadrení
slabosť. Smer otáčania sa mení od čakry ku čakre. Prvá, základná čakra sa u muža
otáča doprava (aktívne vlastnosti centra - v zmysle dobývania a vládnutia v
materiálnej a sexuálnej sfére), u ženy doľava (prístupnosť pre oživujúcu a
plodiacu silu Zeme, ktorá touto čakrou prúdi). Druhá čakra má smer otáčania
opačný. U muža je to doľava a u ženy doprava. A tak to ide stále ďalej, pravo
točivosť sa strieda s ľavo točivosťou a tvarujú muža a ženu rozdielnym spôsobom
(pozri ilustračné obrázky).

Čakry väčšiny ľudí majú priemer asi 10 cm. V každom centre energie sú vibrácie
všetkých farieb. Jedna farba však vždy dominuje. Pri rozvoji človeka sa čakry
rozširujú a frekvencie vibrácií sa zvyšujú. Tiež farby čakier sú potom jasnejšie
a žiarivejšie. Veľkosť a kmitočet vibrácií čakier určujú množstvo a kvalitu
energií, ktoré sú prijímané zo zdrojov rôzneho druhu. Tieto energie môžu byť z
kozmu, z hviezd, z prírody, zo žiarenia všetkých vecí a bytostí v našom okolí, z
našich vibračných polí, ale tiež z neprejaveného prazákladu všetkého bytia a sú
privádzané ku čakrám čiastočne kanálikmi *nádí*, čiastočne prúdia do čakier
priamo. Dve najdôležitejšie a základné formy energie sú prijímané základnou
čakrou a čakrou temena hlavy. Medzi týmito dvoma čakrami je kanál *Sušumna*, na
ktorý sú napojené pomocou “*kvetinových stoniek*”. Tadiaľ sú tiež “napájané”
všetky ostatné čakry. Práve *Sušumnou* stúpa tzv. “*hadia*” sila, nazvaná
*kundalini*. Táto sila ako had vyčkáva stočená na spodnom konci chrbtice. Jej
vstupnou bránou je základná čakra. *Kundalini* predstavuje kozmickú energiu
tvorenia, ktorá je nazývaná v indickom učení tiež *Šakti*, alebo ženská forma
vyjadrenia Boha. Tento pôsobiaci aspekt božského bytia vyvolává všetky prejavy
tvorenia. U väčšiny ľudí prúdi sila *kundalini Sušumnou* len veľmi slabo. S
rozvojom vedomia človeka sa stále viac prebúdza a stúpa týmto kanálikom v
chrbtici. Pri tom aktivuje jednotlivé čakry. Samotná aktivácia spôsobí otváranie
čakier a zvyšovanie ich frekvencií. Vibrácia energií, ktorými síla *kundalini*
zásobuje čakry, umožní človeku postupné rozvinutie všetkých schopností a síl,
činných v rôznych energetických a materiálnych rovinách. Každá čakra vyžaduje od
*kundalini* inú frekvenciu energie a tak dochádza pri stúpaní *kundalini* ku
transformácii energie tak, aby vibrácia energie zodpovedala úlohám každej čakry.
Tieto vibrácie sú v základnej čakre najnižšie a v čakre temena hlavy najvyššie.
Energie transformovaných vibrácií sú však vedené ďalej do rôznych vibračných
polí alebo do fyzického tela. Potom môžu byť vnímané ako pocity, myšlienky a
fyzické vnemy. Podľa východných náuk existuje vedľa energie *kundalini* ešte
jedna ďalšia sila, ktorá prúdi kanálom *Sušumny* chrbticou ku jednotlivým
čakrám. Je to energia čistého, božského bytia. Vstupuje čakrou temena hlavy a
spôsobuje, že človek na všetkých úrovniach života poznává neprejavený aspekt
božského bytia ako nemenný a všetko prestupujúci prazáklad každej existencie.
Táto energia sa v indickej tradícii nazývá *Šiva* a pôsobí najmä na
odstraňovanie blokád v čakrách. Je veľkým “ničiteľom nevedomosti” a už len jej
prítomnosťou začína prebiehať transformácia ku božstvu.

Okrem energetického kanála *Sušumny* existujú ešte ďalšie dva dôležité kanály
energie, v sanskrte nazývané *Ida* a *Pingala*. *Pingala* funguje ako nositeľ
slnečnej energie (je plná žiary a podnetov). Tento kanál začíná vpravo od
základnej čakry a končí v hornej časti pravej nosnej dierky. *Ida* je nositeľom
chladivej a ukľudňujúcej energie mesačnej. Tento kanál začíná vľavo od základnej
čakry a končí v ľavej nosnej dierke. Od základnej čakry až ku nosu sa *Ida* a
*Pingala* obtáčajú okolo kanála *Sušumny*. Tieto kanály sú schopné tiež prijímať
prostredníctvom dýchania *pránu* (životnú energiu) priamo zo vzduchu a pri
výdychu nás zbavovať nežiadúcich, jedovatých “látok”.

Čakry sú tiež zásobované energiou aj z veľkého počtu ďalších *nádí* z vedľajších
čakier a z vibračných polí. Z okolia čakry prijímajú priamo tie vibrácie, ktoré
momentálne zodpovedajú ich frekvenciám. Tak nás spájajú svojimi rôznymi
funkciami s dianím v našom okolí a slúžia ako “antény” pre celý frekvenčný
rozsah energie. Čakry sú bránami, ktoré nás spájajú s neohraničeným svetom
jemnejších energií.

Zdrojová literatúra:   *Sharamon, Sh., Baginski, B. J.: Základní kniha o čakrách
Lübeck, W.: Základní kniha o auře*
