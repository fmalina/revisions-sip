Dornová metóda
==============

### Gamal Raslan

Autor v roku 1993 ukončil svoje vzdelanie ako masér a balneoterapeut. O tri roky
neskôr otvoril svoju prax, ktorú neskôr rozšíril o fyzioterapiu a v roku 2002 aj
o oblasť prírodnej medicíny. Ďalej sa vzdelával v Nemecku a ďalších krajinách,
prednášal a zabezpečoval kurzy pre laickú a odbornú verejnosť. Od roku 1998
pracuje prevažne *Dornovou metódou*, ktorú úspešne kombinuje s bankovaním a
Breussovou masážou.

*Dornova metóda* je jemná manuálna terapia, pomocou ktorej sú kĺby, obratle aj
brány energie bezpečne a presne uvedené do pôvodných správnych polôh. Deje sa to
dynamicky, za aktívnej spoluúčasti pacienta. V knihe je Dornova metóda doplnená
Breussovou masážou, ktorá upravuje kĺby a vyrovnáva statiku tela. Kontaktnou
látkou pre obidve metódy je olej z [ľubovníka
bodkovaného](/sip/bylinky/lubovnik-bodkovany/), ktorého liečivé
účinky sa spolupodieľajú na výborných výsledkoch týchto metód.

