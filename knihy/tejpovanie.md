Tejpovanie
==========

Autor S. F. žije v Prahe a od skončenia svojej aktívnej športovej činnosti sa
venuje masérskej praxi. Svoje bohaté skúsenosti roky odovzdáva mladým masérom
ako lektor v telovýchovných školách. Od roku 1993 je štatutárnym zástupcom
súkromného vzdelávacieho zariadenia so špecializáciou na zdravotné, rekondičné a
telovýchovné masáže. Novo vydaná kniha Tejpování (Tejpovanie) z roku 2006 je
obsahovo upravená verzia vypredanej “predchodkyne” *Taping*.

*Tejpovanie* (tejping) je jednou z bežne používaných metód športového lekárstva.
Názov je odvodený z anglického pomenovania základného materiálu tejto metódy:
*pásik* - *tape* (tejp). Ide o metódu obväzovania telesných partií, najčastejšie
končatín, pomocou pevných a pružných lepiacich pások s räznou šírkou podľa
veľkosti a umiestnenia tejpovej aplikácie na telesnej časti. Zmyslom týchto
bandáží je spevnenie končatiny. Takto ošetrená časť tela (napr. kolenný kĺb) je
chránená pred deštruktívnymi zmenami (napr. výronom) a pritom nie je obmedzená
vo svojej pohybovej funkcii. Tejpovanie je účinné aj pri náprave prepadlej
klenby chodidla alebo korektúre vybočeného palca.

