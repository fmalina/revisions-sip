Dieťa od hlavy až ku päte v pohybe
==================================

### Lauper Renate

Zlé držanie tela, nadmerné prehnutie v páse, okrúhly chrbát, nastavenie nôh do
“X” - to je len malý výpočet nedostatkov, ktoré pozorujeme u veľkej skupiny
detí. Počas cvičenia na hodinách telesnej výchovy, alebo počas hier na tieto
deti sa neberie zreteľ. Predškolské a školské obdobie dieťaťa je veľmi “vzácne”,
v tomto období dochádza ku prudkému rozvoju, ktorý sa týka fenoménu - pohyb.

Spôsob, ako toto učenie sa pohybovať môžeme výrazne ovplyvniť spočíva v tom, že
si deti budú svoje telo uvedomovať a pohyb budú “cítiť”. Malé, anatomicky
cielené pohybové impulzy a hravé cvičenia zamerané na cítenie pohybu a kvalitu
pohybu vedú ku celkovej pohode dieťaťa a predovšetkým ku prevencii, ale i ku
náprave zlých pohybových návykov - ktorých dôsledkom je spravidla deformita
tela.

Pohybový koncept autorky knihy - *špirálna dynamika* - je integrovaný do celej
knihy a môžeme ho jednoducho popísať ako “návod na použitie vlastného tela”;
máme to všetci vo svojich rukách.

