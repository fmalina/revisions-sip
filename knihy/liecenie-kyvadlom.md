Liečenie kyvadlom
=================

### Rohrbach Christof

Christof Rohrbach (profesor, doktor a inžinier) vyštudoval elektrotechniku a
oznamovaciu techniku, vysokoškolské štúdia dokončil ako spolupracovník Inštitútu
Maxa Plancka. Celý svoj profesionálny život spojil so Spolkovým úradom pre
skúšanie materiálov, ktorý v roku 1985 opustil ako jeho viceprezident.

Vďaka bohatým skúsenostiam a dlhodobému odbornému záujmu o rádiostéziu hojne
publikoval - ako o fyzike rádiostézie, tak o vlastnostiach *ultra tajomných
žiareniach*, ktoré nás obklopujú.

V tejto knihe sú populárnym spôsobom vysvetlené javy prenášania *bioinformácii*
pomocou *rezonančnej väzby*. V praxi to znamená vysvetlenie a nácvik práce s
kompenzačným kyvadlom. Pri tejto činnosti (pokiaľ je správne realizovaná)
dochádza nie len ku lokalizácii zdravotných problémov, ale zároveň ku
odstráneniu chorej *bioplazmy* klienta a úprave jeho *biopoľa*.

