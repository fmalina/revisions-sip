Čchi Kung
=========

… cesta ku zdraviu a dlhovekosti

V našej ponuke už známi autori v poslednom vydaní (2008) pokračujú v publikovaní
svojej širokej skúsenostnej škále východnej medicíny. Čchi Kung sú tradičné
čínske cvičenia pre zdravie a dlhovekosť. V súlade s čínskou medicínou môže
človek s jej pomocou ovplyvňovať svoje fyzické aj duševné zdravie. Cvičenia Čchi
Kung integrujú v sebe dve stránky pôsobenia - liečebnú a prevntívnu.

V prvej časti knihy sú popísané teoretické a filozofické základy a to:

* celostný prístup,
* princíp jin a jang,
* čchi,
* teória piatich prvkov,
* energetické dráhy jednotlivých orgánov.

V praktickej časti (druhej) knihy sú popísané jednotlivé cvičenia:

* Osem kusov brokátu,
* Dvanásť cvikov zverokruhu,
* Malý a Veľký nebeský cyklus,
* Uvoľňovacie Čchi Kung,
* Čchi Kung mušle,
* Cvičenie divej husy a
* Falun Gong.

MUDr. Radomír Růžička, CSc. je popredný český odborník v oblasti tradičnej
čínskej medicíny. Propagoval ju v už v 50. rokoch minulého storočia (najmä
akupunktúru a akupresúru) a tým sa významne zaslúžil o jej etablovanie v
československej klinickej aj experimentálnej medicíne. Je autorom a spoluautorom
rady kníh z tejto oblasti: Akupunktúra v teórii a praxi, [Tradičná čínska
medicína](/sip/knihy/tradicni-cinska-medicina), Mikrosystémy
akupunktúry Su - Jok, Učenie o piatich prvkoch, Chronopunktúra, [Predlekárska
prvá pomoc](/sip/knihy/predlekarska-prva-pomoc) a je tiež
autorom súboru farebných nástenných máp Topografia akupunktúrnych bodov a mapy
Aurikuloterapie, Su - Jok a Reflexológie.

Ing Rudolf Sosík sa od roku 1988 systematicky venuje cvičeniu Čchi Kung.
Absolvoval dlhodobý kurz u čínskeho učiteľa Čchin Šan Lin a sám vedie kurzy a
pravidelné cvičenia.

