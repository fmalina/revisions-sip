Masáž vákuová (s bankami - bankovanie)
======================================

***Bankovanie*** (súčasť tradičnej čínskej medicíny) je alternatívna liečiteľská
metóda, ktorá využíva spojenie akupunktúrnych dráh s vnútornými orgánmi
(konkrétne miesta na ľudskom tele (pokožke) a ich vzťah ku vnútorným orgánom).

V minulosti sa bankovanie používalo ako liečebná procedúra na rôzne ochorenia a
mala aj sociálny podtext. Najdôležitejší písomný dôkaz sa zachoval v diele
čínskeho lekára Wang Tayra z dynastie Tang (280 n. l.), ktorý odporúčal počas
chorôb prikladať na telo bambusové banky a odsávať nimi “*zlú, jedovatú krv*“.

Dnes je bankovanie chápané ako alternatívna forma. Samotný pojem - bankovanie -
nám hovorí, že prostriedkom terapie bude banka. Historicky sa vyvinula banka od
bambusových nádob, cucurbituly (druh tekvičiek), kravské rohy, cez keramické až
po sklenené banky (dnes sú bežné v terapii).

Už sme uviedli, že primárnym miestom pôsobenia je pokožka ľudského tela.
Pôsobenie metódy sa vysvetľuje cez svalstvo, spojivové tkanivá na cievny systém
a nervový systém a tzv. meridiány a usmerňovanie “čchi - energie” a “wei - čchi
- ochrannej čchi”. Bankovanie v procese reguluje tok čchi a krvi, pomáha
“vytiahnuť” škodlivosti z ľudského tela (vietor, chlad, vlhko a horúčavosť)
otváraním kožných pórov.

Účinky bankovania sú všeobecné (prečistenie krvi, zlepšenie obehu, obnova
funkcie nervového systému…) a lokálne (odstránenie bolesti, uvoľnenie spazmov…).
Terapeuti odporúčajú bankovanie kombinovať s ďalšími liečebnými postupmi.   Je
na mieste otázka: “Čo sa deje v procese bankovania?”Sklenená banka, ktorá
miernym nahriatím, priložením na pokožku sa následne prisaje podtlakom na
priložené miesto. Podtlakom prasknú kapiláry a vytvorí sa krvný výron. Na tomto
mieste sa lokálne zvýši prívod krvi a kyslíka. Výsledkom je rýchla metabolizácia
a regenerácia tkaniva.

V praxi sa stretávame s rôznymi metódami bankovania, sú to najmä: bankovanie
mierne, stredné a silné (miera nahriatia a tým aj miera podtlaku a prisania na
pokožku), bankovanie pohyblivé, bankovanie s ihlou (aplikovať môžu len skúsení
akupunkturisti), bankovanie s moxou, plné (krvavé) bankovanie, bylinkové
bankovanie, vodné bankovanie a ďalšie.   Bankovanie je vhodné aplikovať pri
svalových spazmoch, závratoch, bolestiach hlavy (až migrenóznych stavoch),
reumatizme, astme, hypertenzii, kožných problémoch, celulitíde, paréze tvárového
nervu, chronickej únave, nočnom pomočovaní a ďalších diagnózach.

Kontakt MT **+421 910 967 179** (**Zuzana**)

*priestory na ul. S. Sakalovej 148 (medzi budovou VÚB a zámkom smerom ku
klinike), Bytča*

Kontakt MT **+421 904 471 900** (**Marie**)

*priestory na ul. Garbiarska 242/26, Prievidza*, alebo J. Pauleho 2/7, Prievidza

