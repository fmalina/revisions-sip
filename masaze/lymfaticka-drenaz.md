Lymfatická drenáž
=================

**Lymfatická ručná drenáž** je veľmi jemná masážna technika; miernymi, pomalými,
presne definovanými ťahmi a hmatmi a jemným tlakom na povrch tela sa aktivujú
lymfatické cievky, ktoré odvádzajú lymfu do zberných lymfatických uzlín.

Čo to je lymfa? **Lymfa** je belavá tekutina, ktorá prúdi v tele v lymfatických
cievach a kapilárach tvoriacich lymfatický obeh. **[Lymfatický
systém](/knihy/lymfa)** sa podobá krvnému obehu, nemá však srdce - pumpu, ktorá
by obeh poháňala. Nakoľko lymfatické cievky sú oveľa užšie ako cievy krvné,
pohyb lymfy niekedy viazne. Pohyb lymfy má význam pri množstve telesných
funkcií, preto je dôležité, aby lymfa v tele dobre kolovala. Lymfatický systém
odvádza z tkaniva tekutiny, bielkoviny, cudzorodé a škodlivé látky a vracia ich
do krvi, čím dochádza k zmenšovaniu opuchov a telesného objemu vôbec, ako aj k
celkovému prečisteniu organizmu. Lymfatické uzliny, ktoré sú ako hrkálky
navlečené v priebehu lymfatických ciev, filtrujú toxíny, baktérie, cudzorodé
látky a nádorové bunky, čo má dôležitú funkciu pre obranný systém organizmu.
Lymfa ďalej rozvádza z lymfatických uzlín biele krvinky a uvoľňuje ich do
krvného obehu, čo aktivuje **imunitný systém** a zabraňuje vzniku ochorenia.

Lymfatickú drenáž **odporúčame** v prípadoch:

* udržania si skvelého zdravotného stavu a krásy organizmu
* vrodených alebo získaných postihnutí lymfatického systému
* zvýšenia imunity a regenerácie organizmu
* podpory metabolizmu
* úpravy cievnej nedostatočnosti, prevencií opuchov a vzniku kŕčových žíl
* drenáže opuchov po liečených úrazoch
* formovania postavy
* statickej záťaže organizmu
* častej migrény, bolesti hlavy a zubov
* únavy a po strese
* podpory detoxikácie organizmu
* spevňovania podkožia
* spomalenia procesu stárnutia (oblasť tváre, krku, dekoltu)
* odstraňovania opuchov pod očami.

Lymfatickú drenáž **neodporúčame** v prípadoch:

* horúčkovitých a vírusových ochorení
* diagnostikovaného zhubného (melígneho) nádoru
* ťažkého srdcovo - cievneho ochorenia
* krvácajúcich materských znamienok
* po akútnom IM, pri silnej astme a bronchitíde
* pľúcneho edému
* zvýšenej činnosti štítnej žľazy
* varixov v poslednom štádiu vývoja.

Kontakt MT **+421 904 471 900** (**Marie**)

* *priestory na ul. Garbiarska 242/26, Prievidza*, alebo J. Pauleho 2/7, Prievidza
