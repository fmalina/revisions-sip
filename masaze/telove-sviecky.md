Telové sviečky
==============

Aplikácia **telových
[čakrových](/sip/cakry/ "čakry viac info")
sviečok** je starodávna alternatívna liečebná (*preventívna*) metóda. **Telové
sviečky** (tiež z dielne firmy Gizely Halászovej) sú väčšie ako ušné sviečky, sa
skladajú z bavlnenej látky, ktorá je zmotaná do kuželového tvaru a je nasiaknutá
čistým včelím voskom a 100% éterickým olejom.

*Oblasťou použitia podľa prídavnej silice v telovej sviečke sú:*

* ***[citrónová](/sip/p/citronovnik/)*** silica - na tráviace ťažkosti, protikŕčové účinky,
* ***[čajovníková](/sip/p/cajovnik-cinsky/)*** silica - prírodné antibiotikum, proti mykózam,
* ***[eukalyptová](/sip/p/eukalyptus/)*** silica - na zápalové ochorenia dýchacích ciest, nádchu, kašeľ a astmu,
* ***[levandulová](/sip/p/levandula-lekarska/)*** silica - na migrény a reumatizmus,
* ***[muškátová](/sip/p/muskat/)*** silica - na menštruačné problémy,
* ***[rozmarínová](/sip/p/rozmarin-lekarsky/)*** silica - na reumatizmus a svalové bolesti,
* ***bez silíc*** - na všeobecné použitie preventívne a pre alergikov na silice.

*Príklady použitia telovej sviečky:*

* zápaly a reumatické bolesti končatín - sviečka sa prikladá na problémové miesta;
* bolesti drieku - sviečka sa prikladá na okolie 4. a 5. sakrálneho stavca;
* tráviace ťažkosti - sviečka sa prikladá priamo na pupok;
* dýchacie problémy - sviečka sa aplikuje na hrudnú kosť (sternum).

*Všeobecná charakteristika telových sviečok*:

Hlavný liečivý účinok telovej sviečky je vplyvom “komínového efektu” -
vytváraním jemného vákua na mieste aplikácie. Tento účinok sa znásobuje vhodným
výberom pridanej silice. Biely horný okraj (väčší otvor kužela) zapálime a dolný
okraj (nezapálený menší otvor kužela) priložíme na boľavé miesto (do priehlbiny
pupka, akupunktúrny bod tela a pod.). Včelý vosk zabezpečuje pomalé a rovnomerné
horenie sviečky. Komínový efekt horením sviečky uvoľňuje usadeniny toxínov v
tele. Tieto sa cez rozšírené krvné a lymfatické cievy vyplavujú von z organizmu.
Odplavením sa prípadný zápal (a tým aj sprievodná bolesť) postupne utlmuje,
liečené miesto sa uzdravuje a regeneruje do stavu zdravia.

*Návod na použitie:*

1. pohodlne sa uložte,
2. na ošetrované miesto priložte tenkú gázu,
3. asistujúca osoba (rozumné aplikovať v spolupráci) zapáli sviečku na bielom (širšom) okraji, priloží na gázu a celý čas horenia drží sviečku v zvislej polohe,
4. počas 6 min až 8 min zhorí asi 2/3 dĺžky sviečky,
5. nedopalok (zbytok horiacej sviečky) vložíme a uhasíme v pripravenej nádobke s vodou.

Terapeutické použitie odporúčame 5 až 7 dní za sebou a po 2 až 3 dňoch proces
zopakovať. Aplikácia nespôsobuje žiadnu bolesť ani nepríjemné pocity výrazného
tepla od horiacej sviečky. Pri ušných problémoch používajte [ušné
sviečky](/sip/aplikacia-usnych-sviecok). Vždy si prečítajte
pozorne návod na aplikáciu.

*Upozornenie!* Neodporúčame aplikovať pri pooperačných stavoch, pri krvácavosti,
tehotenstve a alergii na obsiahnuté komponenty v telovej sviečke.

Kontakt MT (predaj a konzultácie) **+421 917 610 339 (František)**

Kontakt MT (predaj, aplikácia a konzultácia) **+421 910 967 179** (**Zuzana**)

*priestory na ul. S. Sakalovej 148 (medzi budovou VÚB a zámkom smerom ku
klinike), Bytča*

### Eukalyptová silica

Proti zápalom dýchacích ciest, nádche, proti astme a kašľu je vhodná telová
sviečka s [eukalyptovou](/sip/p/eukalyptus/) silicou.

### Levanduľová silica

Telové sviečky s [levanduľovou](/sip/p/levandula-lekarska/)
silicou sú určené proti migrénam a reumatickým bolestiam.

### Čajovníková silica

Súprava telových sviečok s
[čajovníkovou](/sip/p/cajovnik-cinsky/) silicou je určená proti
mykózam a pôsobí ako prírodné antibiotikum.

### Citrónová silica

Súprava telových sviečok s [citrónovou](/sip/p/citronovnik/)
silicou je určená na odstránenie tráviacich problémov a proti kŕčom.

### Muškátová silica

Telové sviečky s [muškátovou](/sip/p/muskat/) silicou sú určené
proti predmenštruačným bolestiam PMS.

### Rozmarínová silica

Telové sviečky s [rozmarínovou](/sip/p/rozmarin-lekarsky/)
silicou sú určené proti reumatickým a svalovým bolestiam.

### Bez silíc

Súprava telových sviečok je určená na všeobecnú prevenčnú aplikáciu a pre
alergikov na akúkoľvek silicu.

*Photo (c) Aurmed*

