Pure Yucca
==========

**Juka** (Yucca) je večne zelená rastlina, ktorá pochádza zo Spojených štátov,
Mexika a Karibských ostrovov. Svojim vzhľadom pripomína palmu s hrubým a krátkym
kmeňom a s listami v tvare meča. Má kvety v tvare zvona, ktoré po rozkvitnutí
rastú do tvaru pyramídy a v noci vydávajú sladkú vôňu. Indiáni ju považovali za
najkrajší strom púšte. Po celé stáročia jej prejavovali úctu a pokladali ju za
„strom života" pre jej obdivuhodnú liečivú moc.

Aplikuje sa širokopásmovo a to najmä pri chorobe hrubého čreva (črevný katar,
polypy, Crohnova choroba) a reumatické ťažkosti ako artritída, artróza a dna.
Tieto ochorenia sa v súčasnosti zaraďujú k chronickým metabolickým ochoreniam.
Mnohé liečivé rastliny dokážu svojimi močopudnými účinkami zvýšiť a urýchliť
vyplavovanie škodlivých a toxických látok z organizmu. Tým podstatne zlepšujú
zdravotný stav ľudí trpiacich na spomínané metabolické choroby. Takýmto
liečivými rastlinami sú púpava, žihľava a vŕbová kôra. *Juka* však najlepšie
podporuje detoxikačný proces.

*V čom spočíva tajomstvo juky?* Dokáže prežiť aj v extrémnych klimatických
podmienkach: mrazivé noci, spaľujúce poludňajšie slnko, niekoľko mesiacov
trvajúce sucho a neuškodia jej ani víchrice. Výťažok z *juky* obsahuje enzýmy,
saponín, chlorofyl, antioxidanty a ďalšie aktívne zložky. Má mnoho pozitívnych
vlastností, ale najvýznamnejšia je jej detoxikačná schopnosť. Pomáha pri
dokonalom vstrebávaní potrebných živín, podporuje trávenie, posilňuje a reguluje
proces vylučovania. *Juka* je požehnaním pre tých, ktorí trpia na chronické
choroby hrubého čreva. Kúra, pri ktorej sa podáva *juka*, trvá niekoľko týždňov
a počas nich sa doslova omladí celý organizmus. *Juka* zlepší celkovú fyzickú i
psychickú rovnováhu, zabezpečí po každej stránke dobrý zdravotný stav a umožní
lepšiu ochranu proti rôznym ochoreniam zvýšením odolnosti organizmu. Zníži
hladinu cholesterolu a pôsobí protistresovo. Prirodzený účinok saponínu je
vhodný na úľavu pri zápale kĺbov.

*Upozornenie*: Počas kúry pomocou *juky* je dôležité prijímať veľké množstvo
tekutín. Kapsuly sa musia zapiť 1 až 2 pohármi vody. Denne treba vypiť 2 až 3
litre tekutín, aby sa mohli z tela ľahšie vylúčiť toxické látky. Na začiatku
kúry sa môžu vyskytnúť určité sprievodné prejavy: zvýšené vylučovanie moču,
hnačky, zníženie hladiny cukru a draslíka v krvi. Je to výsledok zrýchlenej
látkovej premeny a zbavovania sa organizmu jedovatých látok. Všetky tieto
prejavy sa postupne stratia, ak budeme dodržiavať správne dávkovanie a primeranú
výživu (strava rastlinného pôvodu zostavená podľa rady odborníka). Deti do 10
rokov môžu užívať prípravok z *juky* iba so súhlasom a pod kontrolou odborníka.

*Dávkovanie*: Začať 1 až 2 kapsulami denne. Po niekoľkých dňoch dávku zvýšiť na
2 až 4 kapsuly. V prípade intenzívnej detoxikácie užívať 3 kapsuly 3x denne.

Viac o bylinke na stránke [Liečivé bylinky](../bylinky/juka).

*Obsah*: 100 kapsúl
